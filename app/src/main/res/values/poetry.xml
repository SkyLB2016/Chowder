<resources>
    <string name="daodejing">
        道德经\n
        老子\n
        共5321字\n
        \u3000\u3000
        01.道可道，非常道。名可名，非常名。无名天地之始，有名万物之母。故常无欲以观其妙，常有欲以观其徼。此两者同出而异名，同谓之玄，玄之又玄，众妙之门。\n
        \u3000\u3000
        02.天下皆知美之为美，斯恶已；皆知善之为善，斯不善已。故有无相生，难易相成，长短相形，高下相倾，音声相和，前後相随。是以圣人处无为之事，行不言之教；万物作焉而不辞，生而不有，为而不恃，功成而弗居。夫唯弗居，是以不去。\n
        \u3000\u3000
        03.不尚贤，使民不争；不贵难得之货，使民不为盗；不见可欲，使民心不乱。是以圣人之治，虚其心，实其腹，弱其志，强其骨。常使民无知、无欲，使夫智者不敢为也。为无为，则无不治。\n
        \u3000\u3000
        04.道冲，而用之或不盈。渊兮，似万物之宗。挫其锐，解其纷，和其光，同其尘，湛兮，似或存。吾不知谁之子，象帝之先。\n
        \u3000\u3000
        05.天地不仁，以万物为刍狗；圣人不仁，以百姓为刍狗。天地之间，其犹橐龠乎？虚而不屈，动而愈出。多言数穷，不如守中。\n
        \u3000\u3000
        06.谷神不死，是谓玄牝。玄牝之门，是谓天地根。绵绵若存，用之不勤。\n
        \u3000\u3000
        07.天长地久。天地所以能长且久者，以其不自生，故能长生。是以圣人後其身而身先，外其身而身存。非以其无私邪！故能成其私。\n
        \u3000\u3000
        08.上善若水。水善利万物而不争，处众人之所恶，故几於道。居善地，心善渊，与善仁，言善信，政善治，事善能，动善时。夫唯不争，故无尤。\n
        \u3000\u3000
        09.持而盈之不如其己；揣而锐之不可长保；金玉满堂莫之能守；富贵而骄，自遗其咎。功遂身退，天之道。\n
        \u3000\u3000
        10.载营魄抱一，能无离乎？专气致柔，能如婴儿乎？涤除玄鉴，能无疵乎？爱国治民，能无为乎？天门开阖，能为雌乎？明白四达，能无知乎。生之畜之，生而不有，为而不恃，长而不宰，是谓玄德\n
        \u3000\u3000
        11.三十幅共一毂，当其无，有车之用。埏埴以为器，当其无，有器之用。凿户牖以为室，当其无，有室之用。故有之以为利，无之以为用。\n
        \u3000\u3000
        12.五色令人目盲；五音令人耳聋；五味令人口爽；驰骋畋猎令人心发狂；难得之货令人行妨。是以圣人，为腹不为目，故去彼取此。\n
        \u3000\u3000
        13.宠辱若惊，贵大患若身。何谓宠辱若惊？宠为下，得之若惊，失之若惊，是谓宠辱若惊。何谓贵大患若身？吾所以有大患者，为吾有身，及吾无身，吾有何患。故贵以身为天下，若可寄天下；爱以身为天下，若可托天下。\n
        \u3000\u3000
        14.视之不见名曰夷；听之不闻名曰希；搏之不得名曰微。此三者不可致诘，故混而为一。其上不皦(jiǎo)，其下不昧，绳绳兮不可名，复归於无物。是谓无状之状，无物之象，是谓惚恍。迎之不见其首，随之不见其後。执古之道，以御今之有。能知古始，是谓道纪。\n
        \u3000\u3000
        15.古之善为士者，微妙玄通，深不可识。夫唯不可识，故强为之容。豫兮若冬涉川；犹兮若畏四邻；俨兮其若客；涣兮其若冰之将释；敦兮其若朴；旷兮其若谷；混兮其若浊；澹兮其若海；飉(liáo，风的声音)兮若无止。孰能浊以静之，徐清。孰能安以动之，徐生。保此道者不欲盈。夫唯不盈故能蔽而新成。\n
        \u3000\u3000
        16.致虚极，守静笃；万物并作，吾以观复。夫物芸芸，各复归其根。归根曰静，是谓复命；复命曰常，知常曰明。不知常，妄作凶。知常容，容乃公，公乃全，全乃天，天乃道，道乃久，没身不殆。\n
        \u3000\u3000
        17.太上，下知有之；其次，亲而誉之；其次，畏之；其次，侮之。信不足焉，有不信焉。悠兮，其贵言。功成事遂，百姓皆谓∶我自然。\n
        \u3000\u3000
        18.大道废有仁义；慧智出有大伪；六亲不和有孝慈；国家昏乱有忠臣。\n
        \u3000\u3000
        19.绝圣弃智，民利百倍；绝仁弃义，民复孝慈；绝巧弃利，盗贼无有；此三者，以为文不足。故令有所属，见素抱朴，少私寡欲，绝学无忧。\n
        \u3000\u3000
        20.唯之与阿，相去几何？美（善）之与恶，相去若何？人之所畏，不可不畏。荒兮，其未央哉！众人熙熙，如享太牢，如春登台。我独泊兮，其未兆，沌沌兮，如婴儿之未孩；儡儡兮，若无所归。众人皆有馀，而我独若遗。我愚人之心也哉！沌沌兮。俗人昭昭，我独昏昏；俗人察察，我独闷闷。澹兮，其若海，飂兮，若无止。众人皆有以，而我独顽且鄙。我独异於人，而贵食母。\n
        \u3000\u3000
        21.孔德之容，惟道是从。道之为物，惟恍惟惚。惚兮恍兮，其中有象；恍兮惚兮，其中有物；窈兮冥兮，其中有精；其精甚真，其中有信。自今及古，其名不去，以阅众甫。吾何以知众甫之状哉？以此。\n
        \u3000\u3000
        22.曲则全，枉则直，洼则盈，敝则新，少则得，多则惑。是以圣人抱一为天下式。不自见，故明；不自是，故彰；不自伐，故有功；不自矜，故长；夫唯不争，故天下莫能与之争。古之所谓∶曲则全者」岂虚言哉！诚全而归之。\n
        \u3000\u3000
        23.希言自然。故飘风不终朝，骤雨不终日。孰为此者？天地。天地尚不能久，而况於人乎？故从事於道者，同於道；德者，同於德；失者，同於失。同於道者，道亦乐得之；同於德者，德亦乐得之；同於失者，失亦乐得之。信不足焉，有不信焉！\n
        \u3000\u3000
        24.企者不立；跨者不行；自见者不明；自是者不彰；自伐者无功；自矜者不长。其在道也，曰∶馀食赘形。物或恶之，故有道者不处。\n
        \u3000\u3000
        25.有物混成，先天地生。寂兮寥兮，独立而不改，周行而不殆，可以为天地母。吾不知其名，强字之曰：道。强为之名曰：大。大曰逝，逝曰远，远曰反。故道大，天大，地大，人亦大。域中有四大，而人居其一焉。人法地，地法天，天法道，道法自然。\n
        \u3000\u3000
        26.重为轻根，静为躁君。是以君子终日行不离辎重。虽有荣观，燕处超然，奈何万乘之主，而以身轻天下？轻则失根，躁则失君。\n
        \u3000\u3000
        27.善行，无辙迹；善言，无瑕谪；善数，不用筹策；善闭，无关楗而不可开；善结，无绳约而不可解。是以圣人常善救人，故无弃人；常善救物，故无弃物。是谓袭明。故善人者，不善人之师；不善人者，善人之资。不贵其师，不爱其资，虽智大迷，是谓要妙。\n
        \u3000\u3000
        28.知其雄，守其雌，为天下溪。为天下溪，常德不离，复归於婴儿。知其白，守其黑，为天下式。为天下式，常德不忒，复归於无极。知其荣，守其辱，为天下谷。为天下谷，常德乃足，复归於朴。朴散则为器，圣人用之，则为官长。故大制不割。\n
        \u3000\u3000
        29.将欲取天下而为之，吾见其不得已。天下神器，不可为也，不可执也。为者败之，执者失之。是以圣人无为，故无败，故无失。夫物或行或随；或觑或吹；或强或羸；或载或隳。是以圣人去甚、去奢、去泰。\n
        \u3000\u3000
        30.以道佐人主者，不以兵强天下。其事好还。师之所处，荆棘生焉。大军之後，必有凶年。善有果而已，不敢以取强。果而勿矜，果而勿伐，果而勿骄，果而不得已，果而勿强。物壮则老，是谓不道，不道早已。\n
        \u3000\u3000
        31.夫佳兵者，不祥之器，物或恶之，故有道者不处。君子居则贵左，用兵则贵右。兵者不祥之器，非君子之器，不得已而用之，恬淡为上。胜而不美，而美之者，是乐杀人。夫乐杀人者，则不可得志於天下矣。吉事尚左，凶事尚右。偏将军居左，上将军居右，言以丧礼处之。杀人之众，以悲哀泣之，战胜以丧礼处之。\n
        \u3000\u3000
        32.道常无名，朴。虽小，天下莫能臣。侯王若能守之，万物将自宾。天地相合，以降甘露，民莫之令而自均。始制有名，名亦既有，夫亦将知止，知止可以不殆。譬道之在天下，犹川谷之於江海。\n
        \u3000\u3000
        33.知人者智，自知者明。胜人者有力，自胜者强。知足者富。强行者有志。不失其所者久。死而不亡者寿。\n
        \u3000\u3000
        34.大道泛兮，其可左右。万物恃之以生而不辞，功成而不名有。衣养万物而不为主，可名於小；万物归焉而不为主，可名为大。以其终不自为大，故能成其大。\n
        \u3000\u3000
        35.执大象，天下往。往而不害，安平太。乐与饵，过客止。道之出口，淡乎其无味，视之不足见。听之不足闻。用之不足既。\n
        \u3000\u3000
        36.将欲歙之，必固张之；将欲弱之，必固强之；将欲废之，必固兴之；将欲取之，必固与之。是谓微明，柔弱胜刚强。鱼不可脱於渊，国之利器不可以示人。\n
        \u3000\u3000
        37.道常无为而无不为。侯王若能守之，万物将自化。化而欲作，吾将镇之以无名之朴。镇之以无名之朴，夫将不欲。不欲以静，天下将自定（正）。\n
        \u3000\u3000
        38.上德不德，是以有德；下德不失德，是以无德。上德无为而无以为；下德无为而有以为。上仁为之而无以为；上义为之而有以为。上礼为之而莫之应，则攘臂而扔之。故失道而後德，失德而後仁，失仁而後义，失义而後礼。夫礼者，忠信之薄，而乱之首。前识者，道之华，而愚之始。是以大丈夫处其厚，不居其薄；处其实，不居其华。故去彼取此。\n
        \u3000\u3000
        39.昔之得一者，天得一以清；地得一以宁；神得一以灵；谷得一以盈；万物得一以生；侯王得一以为天下正（贞）。其致之也，谓天无以清，将恐裂；地无以宁，将恐废；神无以灵，将恐歇；谷无以盈，将恐竭；万物无以生，将恐灭；侯王无以正（贞），将恐蹶。故贵以贱为本，高以下为基。是以侯王自称孤、寡、不谷。此非以贱为本邪？非乎？故至誉无誉。是故不欲琭琭如玉，珞珞如石。\n
        \u3000\u3000
        40.反者道之动，弱者道之用。天下万物生於有，有生於无。\n
        \u3000\u3000
        41.上士闻道；勤而行之；中士闻道；若存若亡；下士闻道，大笑之。不笑不足以为道。故建言有之：明道若昧；进道若退；夷道若纇；上德若谷；大白若辱；广德若不足；建德若偷；质真若渝；大方无隅；大器晚成；大音希声；大象无形；道隐无名。夫唯道，善贷且成。\n
        \u3000\u3000
        42.道生一，一生二，二生三，三生万物。万物负阴而抱阳，冲气以为和。人之所恶，唯孤、寡、不谷，而王公以为称。故物或损之而益，或益之而损。人之所教，我亦教之。强梁者不得其死，吾将以为教父。\n
        \u3000\u3000
        43.天下之至柔，驰骋天下之至坚。无有入无间，吾是以知无为之有益。不言之教，无为之益，天下希及之。\n
        \u3000\u3000
        44.名与身孰亲？身与货孰多？得与亡孰病？甚爱必大费，多藏必厚亡。故知足不辱，知止不殆，可以长久。\n
        \u3000\u3000
        45.大成若缺，其用不弊。大盈若冲，其用不穷。大直若屈，大巧若拙，大辩若讷。静胜躁，寒胜热。清静为天下正。\n
        \u3000\u3000
        46.天下有道，却走马以粪；天下无道，戎马生於郊。祸莫大於不知足；咎莫大於欲得。故知足之足，常足矣。\n
        \u3000\u3000
        47.不出户，知天下；不窥牖，见天道。其出弥远，其知弥少。是以圣人不行而知，不见而明，不为而成。\n
        \u3000\u3000
        48.为学日益。为道日损。损之又损，以至於无为。无为而无不为，取天下常以无事；及其有事，不足以取天下。\n
        \u3000\u3000
        49.圣人无常心，以百姓心为心。善者，吾善之；不善者，吾亦善之；德善。信者，吾信之；不信者，吾亦信之；德信。圣人在天下，歙歙(xīxī,无所偏执的样子)焉，为天下浑其心，百姓皆注其耳目，圣人皆孩之。\n
        \u3000\u3000
        50.出生入死。生之徒，十有三；死之徒，十有三；人之生，动之於死地，亦十有三。夫何故？以其生之厚。盖闻善摄生者，陆行不遇凶虎，入军不被甲兵；凶无所投其角，虎无所用其爪，兵无所容其刃。夫何故？以其无死地。\n
        \u3000\u3000
        51.道生之，德畜之，物形之，势成之。是以万物莫不尊道而贵德。道之尊，德之贵，夫莫之命而常自然。故道生之，德畜之；长之育之；成之熟之（亭之毒之）；养之覆之。生而不有，为而不恃，长而不宰，是谓玄德。\n
        \u3000\u3000
        52.天下有始，以为天下母。既得其母，以知其子；既知其子，复守其母，没身不殆。塞其兑，闭其门，终身不勤。开其兑，济其事，终身不救。见其小曰明，守柔曰强。用其光，复归其明，无遗身殃；是为袭常。\n
        \u3000\u3000
        53.使我介然有知，行於大道，唯施是畏。大道甚夷，而人好径。朝甚除，田甚芜，仓甚虚，服文彩，带利剑，厌饮食，财货有馀。是谓盗夸。非道也哉。\n
        \u3000\u3000
        54.善建者不拔，善抱者不脱，子孙以祭祀不辍。修之於身，其德乃真；修之於家，其德乃馀；修之於乡，其德乃长；修之於邦，其德乃丰；修之於天下，其德乃普。故以身观身，以家观家，以乡观乡，以邦观邦，以天下观天下。吾何以知天下然哉？以此。\n
        \u3000\u3000
        55.含德之厚，比於赤子。毒虫不螫，猛兽不据，攫鸟不搏（抟）。骨弱筋柔而握固。未知牝牡之合而朘作，精之至也。终日号而不嗄，和之至也。知和曰常，知常曰明，益生曰祥，心使气曰强。物壮则老，谓之不道，不道早已。\n
        \u3000\u3000
        56.知者不言。言者不知。塞其兑，闭其门；挫其锐，解其纷；和其光，同其尘，是谓玄同。故不可得而亲，不可得而疏；不可得而利，不可得而害；不可得而贵，不可得而贱；故为天下贵。\n
        \u3000\u3000
        57.以正治国，以奇用兵，以无事取天下。吾何以知其然哉？以此：天下多忌讳，而民弥贫；人多利器，国家滋昏；人多伎巧，奇物滋起；法令滋彰，盗贼多有。故圣人云：我无为，而民自化；我好静，而民自正；我无事，而民自富；我无欲，而民自朴。\n
        \u3000\u3000
        58.其政闷闷，其民淳淳；其政察察，其民缺缺。祸兮福之所倚；福兮祸之所伏。孰知其极？其无正也。正复为奇，善复为妖。人之迷，其日固久。是以圣人方而不割，廉而不刿，直而不肆，光而不耀。\n
        \u3000\u3000
        59.治人事天，莫若啬。夫唯啬，是谓早服；早服谓之重积德；重积德则无不克；无不克则莫知其极；莫知其极，可以有国；有国之母，可以长久。是谓深根固柢，长生久视之道。\n
        \u3000\u3000
        60.治大国，若烹小鲜。以道莅天下，其鬼不神。非其鬼不神，其神不伤人。非其神不伤人，圣人亦不伤人。夫两不相伤，故德交归焉。\n
        \u3000\u3000
        61.大邦者下流，天下之牝，天下之交也。牝常以静胜牡，以静为下。故大邦以下小邦，则取小邦；小邦以下大邦，则取大邦。故或下以取，或下而取。大邦不过欲兼畜人，小邦不过欲入事人。夫两者各得所欲，大者宜为下。\n
        \u3000\u3000
        62.道者万物之奥。善人之宝，不善人之所保。美言可以市尊，美行可以加人。人之不善，何弃之有？故立天子，置三公，虽有拱璧以先驷马，不如坐进此道。古之所以贵此道者何？不曰∶求以得，有罪以免邪？故为天下贵。\n
        \u3000\u3000
        63.为无为，事无事，味无味。大小多少，报怨以德。图难於其易，为大於其细；天下难事，必作於易；天下大事，必作於细。是以圣人终不为大，故能成其大。夫轻诺必寡信，多易必多难。是以圣人犹难之，故终无难矣。\n
        \u3000\u3000
        64.其安易持，其未兆易谋；其脆易泮，其微易散。为之於未有，治之於未乱。合抱之木，生於毫末；九层之台，起於累土；千里之行，始於足下。为者败之，执者失之。是以圣人无为故无败，无执故无失。民之从事，常於几成而败之。慎终如始，则无败事。是以圣人欲不欲，不贵难得之货。学不学，复众人之所过，以辅万物之自然而不敢为。\n
        \u3000\u3000
        65.古之善为道者，非以明民，将以愚之。民之难治，以其智多。故以智治国，国之贼；不以智治国，国之福。知此两者，亦稽式。常知稽式，是谓玄德。玄德深矣，远矣，与物反矣，然後乃至大顺。\n
        \u3000\u3000
        66.江海之所以能为百谷王者，以其善下之，故能为百谷王。是以圣人欲上民，必以言下之；欲先民，必以身後之。是以圣人处上而民不重，处前而民不害。是以天下乐推而不厌。以其不争，故天下莫能与之争。\n
        \u3000\u3000
        67.天下皆谓我道大，似不肖。夫唯大，故似不肖。若肖，久矣其细也夫！我有三宝，持而保之∶一曰慈，二曰俭，三曰不敢为天下先。慈故能勇；俭故能广；不敢为天下先，故能成器长。今舍慈且勇；舍俭且广；舍後且先；死矣！夫慈，以战则胜，以守则固。天将救之，以慈卫之。\n
        \u3000\u3000
        68.善为士者，不武；善战者，不怒；善胜敌者，不与；善用人者，为之下。是谓不争之德，是谓用人之力，是谓配天古之极。\n
        \u3000\u3000
        69.用兵有言：吾不敢为主，而为客；不敢进寸，而退尺。是谓行无行；攘无臂；扔无敌；执无兵。祸莫大於轻敌，轻敌几丧吾宝。故抗兵相若，哀者胜矣。\n
        \u3000\u3000
        70.吾言甚易知，甚易行。天下莫能知，莫能行。言有宗，事有君。夫唯无知，是以不我知。知我者希，则我者贵。是以圣被褐而怀玉。\n
        \u3000\u3000
        71.知不知，尚矣；不知知，病也。圣人不病，以其病病。夫唯病病，是以不病。\n
        \u3000\u3000
        72.民不畏威，则大威至。无狎其所居，无厌其所生。夫唯不厌，是以不厌。是以圣人自知不自见，自爱不自贵。故去彼取此。\n
        \u3000\u3000
        73.勇於敢则杀，勇於不敢则活。此两者或利或害。天之所恶，孰知其故？天之道，不争而善胜，不言而善应，不召而自来，繟(chǎn,舒缓)然而善谋。天网恢恢疏而不失。\n
        \u3000\u3000
        74.民不畏死，奈何以死惧之。若使民常畏死，而为奇者，吾得执而杀之，孰敢？常有司杀者杀。夫代司杀者杀，是谓代大匠斫。夫代大匠斫者，希有不伤其手矣。\n
        \u3000\u3000
        75.民之饥，以其上食税之多，是以饥。民之难治，以其上之有为，是以难治。民之轻死，以其上求生之厚，是以轻死。夫唯无以生为者，是贤於贵生。\n
        \u3000\u3000
        76.人之生也柔弱，其死也坚强。草木之生也柔脆，其死也枯槁。故坚强者死之徒，柔弱者生之徒。是以兵强则灭，木强则折。强大处下，柔弱处上。\n
        \u3000\u3000
        77.天之道，其犹张弓与？高者抑之，下者举之；有馀者损之，不足者补之。天之道，损有馀而补不足。人之道，则不然，损不足以奉有馀。孰能有馀以奉天下，唯有道者。是以圣人为而不恃，功成而不处，其不欲见贤。\n
        \u3000\u3000
        78.天下莫柔弱於水，而攻坚强者莫之能胜，以其无以易之。弱之胜强，柔之胜刚，天下莫不知，莫能行。是以圣人云：受国之垢，是谓社稷主；受国不祥，是为天下王。正言若反。\n
        \u3000\u3000
        79.和大怨，必有余（馀）怨；报怨以德，安可以为善？是以圣人执左契，而不责於人。有德司契，无德司彻。天道无亲，常与善人。\n
        \u3000\u3000
        80.小国寡民。使有什伯之器而不用；使民重死而不远徙；虽有舟舆，无所乘之；虽有甲兵，无所陈之。使民复结绳而用之。至治之极。甘其食，美其服，安其居，乐其俗，邻国相望，鸡犬之声相闻，民至老死不相往来。\n
        \u3000\u3000
        81.信言不美，美言不信。善者不辩，辩者不善。知者不博，博者不知。圣人不积，既以为人己愈有；既以与人己愈多。天之道，利而不害；圣人之道，为而不争。\n
    </string>
    <string name="qianziwen">
            千字文 \n
            南北朝 · 周兴嗣\n
        天地玄黄，宇宙洪荒。\n
        日月盈昃，辰宿列张。\n
        寒来暑往，秋收冬藏。\n
        闰余成岁，律吕调阳。\n
        云腾致雨，露结为霜。\n
        金生丽水，玉出昆冈。\n
        剑号巨阙，珠称夜光。\n
        果珍李柰，菜重芥姜。\n
        海咸河淡，鳞潜羽翔。\n
        龙师火帝，鸟官人皇。\n
        始制文字，乃服衣裳。\n
        推位让国，有虞陶唐。\n
        吊民伐罪，周发殷汤。\n
        坐朝问道，垂拱平章。\n
        爱育黎首，臣伏戎羌。\n
        遐迩一体，率宾归王。\n
        鸣凤在竹，白驹食场。\n
        化被草木，赖及万方。\n
        盖此身发，四大五常。\n
        恭惟鞠养，岂敢毁伤。\n
        女慕贞洁，男效才良。\n
        知过必改，得能莫忘。\n
        罔谈彼短，靡恃己长。\n
        信使可覆，器欲难量。\n
        墨悲丝染，诗赞羔羊。\n
        景行维贤，克念作圣。\n
        德建名立，形端表正。\n
        空谷传声，虚堂习听。\n
        祸因恶积，福缘善庆。\n
        尺璧非宝，寸阴是竞。\n
        资父事君，曰严与敬。\n
        孝当竭力，忠则尽命。\n
        临深履薄，夙兴温凊。\n
        似兰斯馨，如松之盛。\n
        川流不息，渊澄取映。\n
        容止若思，言辞安定。\n
        笃初诚美，慎终宜令。\n
        荣业所基，籍甚无竟。\n
        学优登仕，摄职从政。\n
        存以甘棠，去而益咏。\n
        乐殊贵贱，礼别尊卑。\n
        上和下睦，夫唱妇随。\n
        外受傅训，入奉母仪。\n
        诸姑伯叔，犹子比儿。\n
        孔怀兄弟，同气连枝。\n
        交友投分，切磨箴规。\n
        仁慈隐恻，造次弗离。\n
        节义廉退，颠沛匪亏。\n
        性静情逸，心动神疲。\n
        守真志满，逐物意移。\n
        坚持雅操，好爵自縻。\n
        都邑华夏，东西二京。\n
        背邙面洛，浮渭据泾。\n
        宫殿盘郁，楼观飞惊。\n
        图写禽兽，画彩仙灵。\n
        丙舍旁启，甲帐对楹。\n
        肆筵设席，鼓瑟吹笙。\n
        升阶纳陛，弁转疑星。\n
        右通广内，左达承明。\n
        既集坟典，亦聚群英。\n
        杜稿钟隶，漆书壁经。\n
        府罗将相，路侠槐卿。\n
        户封八县，家给千兵。\n
        高冠陪辇，驱毂振缨。\n
        世禄侈富，车驾肥轻。\n
        策功茂实，勒碑刻铭。\n
        盘溪伊尹，佐时阿衡。\n
        奄宅曲阜，微旦孰营。\n
        桓公匡合，济弱扶倾。\n
        绮回汉惠，说感武丁。\n
        俊义密勿，多士实宁。\n
        晋楚更霸，赵魏困横。\n
        假途灭虢，践土会盟。\n
        何遵约法，韩弊烦刑。\n
        起翦颇牧，用军最精。\n
        宣威沙漠，驰誉丹青。\n
        九州禹迹，百郡秦并。\n
        岳宗泰岱，禅主云亭。\n
        雁门紫塞，鸡田赤诚。\n
        昆池碣石，钜野洞庭。\n
        旷远绵邈，岩岫杳冥。\n
        治本于农，务兹稼穑。\n
        俶载南亩，我艺黍稷。\n
        税熟贡新，劝赏黜陟。\n
        孟轲敦素，史鱼秉直。\n
        庶几中庸，劳谦谨敕。\n
        聆音察理，鉴貌辨色。\n
        贻厥嘉猷，勉其祗植。\n
        省躬讥诫，宠增抗极。\n
        殆辱近耻，林皋幸即。\n
        两疏见机，解组谁逼。\n
        索居闲处，沉默寂寥。\n
        求古寻论，散虑逍遥。\n
        欣奏累遣，戚谢欢招。\n
        渠荷的历，园莽抽条。\n
        枇杷晚翠，梧桐蚤凋。\n
        陈根委翳，落叶飘摇。\n
        游鹍独运，凌摩绛霄。\n
        耽读玩市，寓目囊箱。\n
        易輶攸畏，属耳垣墙。\n
        具膳餐饭，适口充肠。\n
        饱饫烹宰，饥厌糟糠。\n
        亲戚故旧，老少异粮。\n
        妾御绩纺，侍巾帷房。\n
        纨扇圆洁，银烛炜煌。\n
        昼眠夕寐，蓝笋象床。\n
        弦歌酒宴，接杯举殇。\n
        矫手顿足，悦豫且康。\n
        嫡后嗣续，祭祀烝尝。\n
        稽颡再拜，悚惧恐惶。\n
        笺牒简要，顾答审详。\n
        骸垢想浴，执热愿凉。\n
        驴骡犊特，骇跃超骧。\n
        诛斩贼盗，捕获叛亡。\n
        布射僚丸，嵇琴阮箫。\n
        恬笔伦纸，钧巧任钓。\n
        释纷利俗，并皆佳妙。\n
        毛施淑姿，工颦妍笑。\n
        年矢每催，曦晖朗曜。\n
        璇玑悬斡，晦魄环照。\n
        指薪修祜，永绥吉劭。\n
        矩步引领，俯仰廊庙。\n
        束带矜庄，徘徊瞻眺。\n
        孤陋寡闻，愚蒙等诮。\n
        谓语助者，焉哉乎也。\n
    </string>
    <string name="sanzijing">
                    三字经\n
                宋朝 · 王应麟\n
                共1416字\n
        人之初，性本善。性相近，习相远。\n
        苟不教，性乃迁。教之道，贵以专。\n
        昔孟母，择邻处。子不学，断机杼。\n
        窦燕山，有义方。教五子，名俱扬。\n
        养不教，父之过。教不严，师之惰。\n
        子不学，非所宜。幼不学，老何为。\n
        玉不琢，不成器。人不学，不知义。\n
        为人子，方少时。亲师友，习礼仪。\n
        香九龄，能温席。孝于亲，所当执。\n
        融四岁，能让梨。弟于长，宜先知。\n
        首孝悌，次见闻。知某数，识某文。\n
        一而十，十而百。百而千，千而万。\n
        三才者，天地人。三光者，日月星。\n
        三纲者，君臣义。父子亲，夫妇顺。\n
        曰春夏，曰秋冬。此四时，运不穷。\n
        曰南北，曰西东。此四方，应乎中。\n
        曰水火，木金土。此五行，本乎数。\n
        十干者，甲至癸。十二支，子至亥。\n
        曰黄道，日所躔。曰赤道，当中权。\n
        赤道下，温暖极。我中华，在东北。\n
        曰江河，曰淮济。此四渎，水之纪。\n
        曰岱华，嵩恒衡。此五岳，山之名。\n
        曰士农，曰工商。此四民，国之良。\n
        曰仁义，礼智信。此五常，不容紊。\n
        地所生，有草木。此植物，遍水陆。\n
        有虫鱼，有鸟兽。此动物，能飞走。\n
        稻粱菽，麦黍稷。此六谷，人所食。\n
        马牛羊，鸡犬豕。此六畜，人所饲。\n
        曰喜怒，曰哀惧。爱恶欲，七情具。\n
        青赤黄，及黑白。此五色，目所识。\n
        酸苦甘，及辛咸。此五味，口所含。\n
        膻焦香，及腥朽。此五臭，鼻所嗅。\n
        匏土革，木石金。丝与竹，乃八音。\n
        曰平上，曰去入。此四声，宜调协。\n
        高曾祖，父而身。身而子，子而孙。\n
        自子孙，至玄曾。乃九族，人之伦。\n
        父子恩，夫妇从。兄则友，弟则恭。\n
        长幼序，友与朋。君则敬，臣则忠。\n
        此十义，人所同。当师叙，勿违背。\n
        斩齐衰，大小功。至缌麻，五服终。\n
        礼乐射，御书数。古六艺，今不具。\n
        惟书学，人共遵。既识字，讲说文。\n
        有古文，大小篆。隶草继，不可乱。\n
        若广学，惧其繁。但略说，能知原。\n
        凡训蒙，须讲究。详训诂，明句读。\n
        为学者，必有初。小学终，至四书。\n
        论语者，二十篇。群弟子，记善言。\n
        孟子者，七篇止。讲道德，说仁义。\n
        作中庸，子思笔。中不偏，庸不易。\n
        作大学，乃曾子。自修齐，至平治。\n
        孝经通，四书熟。如六经，始可读。\n
        诗书易，礼春秋。号六经，当讲求。\n
        有连山，有归藏。有周易，三易详。\n
        有典谟，有训诰。有誓命，书之奥。\n
        我周公，作周礼。著六官，存治体。\n
        大小戴，注礼记。述圣言，礼乐备。\n
        曰国风，曰雅颂。号四诗，当讽咏。\n
        诗既亡，春秋作。寓褒贬，别善恶。\n
        三传者，有公羊。有左氏，有谷梁。\n
        经既明，方读子。撮其要，记其事。\n
        五子者，有荀扬。文中子，及老庄。\n
        经子通，读诸史。考世系，知始终。\n
        自羲农，至黄帝。号三皇，居上世。\n
        唐有虞，号二帝。相揖逊，称盛世。\n
        夏有禹，商有汤。周武王，称三王。\n
        夏传子，家天下。四百载，迁夏社。\n
        汤伐夏，国号商。六百载，至纣亡。\n
        周武王，始诛纣。八百载，最长久。\n
        周辙东，王纲坠。逞干戈，尚游说。\n
        始春秋，终战国。五霸强，七雄出。\n
        嬴秦氏，始兼并。传二世，楚汉争。\n
        高祖兴，汉业建。至孝平，王莽篡。\n
        光武兴，为东汉。四百年，终于献。\n
        魏蜀吴，争汉鼎。号三国，迄两晋。\n
        宋齐继，梁陈承。为南朝，都金陵。\n
        北元魏，分东西。宇文周，与高齐。\n
        迨至隋，一土宇。不再传，失统绪。\n
        唐高祖，起义师。除隋乱，创国基。\n
        二十传，三百载。梁灭之，国乃改。\n
        梁唐晋，及汉周。称五代，皆有由。\n
        炎宋兴，受周禅。十八传，南北混。\n
        辽与金，皆称帝。元灭金，绝宋世。\n
        舆图广，超前代。九十年，国祚废。\n
        太祖兴，国大明。号洪武，都金陵。\n
        迨成祖，迁燕京。十六世，至崇祯。\n
        权阉肆，寇如林。李闯出，神器焚。\n
        清世祖，膺景命。靖四方，克大定。\n
        由康雍，历乾嘉。民安富，治绩夸。\n
        道咸间，变乱起。始英法，扰都鄙。\n
        同光后，宣统弱。传九帝，满清殁。\n
        革命兴，废帝制。立宪法，建民国。\n
        古今史，全在兹。载治乱，知兴衰。\n
        史虽繁，读有次。史记一，汉书二。\n
        后汉三，国志四。兼证经，参通鉴。\n
        读史者，考实录。通古今，若亲目。\n
        昔仲尼，师项橐。古圣贤，尚勤学。\n
        赵中令，读鲁论。彼既仕，学且勤。\n
        披蒲编，削竹简。彼无书，且知勉。\n
        头悬梁，锥刺股。彼不教，自勤苦。\n
        如囊萤，如映雪。家虽贫，学不辍。\n
        如负薪，如挂角。身虽劳，犹苦卓。\n
        苏老泉，二十七。始发愤，读书籍。\n
        彼既老，犹悔迟。尔小生，宜早思。\n
        若梁灏，八十二。对大廷，魁多士。\n
        彼既成，众称异。尔小生，宜立志。\n
        莹八岁，能咏诗。泌七岁，能赋棋。\n
        彼颖悟，人称奇。尔幼学，当效之。\n
        蔡文姬，能辩琴。谢道韫，能咏吟。\n
        彼女子，且聪敏。尔男子，当自警。\n
        唐刘晏，方七岁。举神童，作正字。\n
        口而诵，心而惟。朝于斯，夕于斯。\n
        晏虽幼，身已仕。有为者，亦若是。\n
        犬守夜，鸡司晨。苟不学，曷为人。\n
        蚕吐丝，蜂酿蜜。人不学，不如物。\n
        幼而学，壮而行。上致君，下泽民。\n
        扬名声，显父母。光于前，裕于后。\n
        人遗子，金满赢。我教子，唯一经。\n
        勤有功，戏无益。戒之哉，宜勉力。\n
    </string>

    <string name="dizigui">
                    弟子规\n
                清朝 · 李毓秀\n
                   共1440字\n
        弟子规，圣人训。首孝悌，次谨信。\n
        泛爱众，而亲仁。有余力，则学文。\n
        父母呼，应勿缓。父母命，行勿懒。\n
        父母教，须敬听。父母责，须顺承。\n
        冬则温，夏则凊。晨则省，昏则定。\n
        出必告，反必面。居有常，业无变。\n
        事虽小，勿擅为。苟擅为，子道亏。\n
        物虽小，勿私藏。苟私藏，亲心伤。\n
        亲所好，力为具。亲所恶，谨为去。\n
        身有伤，贻亲忧。德有伤，贻亲羞。\n
        亲爱我，孝何难。亲憎我，孝方贤。\n
        亲有过，谏使更。怡吾色，柔吾声。\n
        谏不入，悦复谏。号泣随，挞无怨。\n
        亲有疾，药先尝。昼夜侍，不离床。\n
        丧三年，常悲咽。居处变，酒肉绝。\n
        丧尽礼，祭尽诚。事死者，如事生。\n
        兄道友，弟道恭。兄弟睦，孝在中。\n
        财物轻，怨何生。言语忍，忿自泯。\n
        或饮食，或坐走。长者先，幼者后。\n
        长呼人，即代叫。人不在，已即到。\n
        称尊长，勿呼名。对尊长，勿见能。\n
        路遇长，疾趋揖。长无言，退恭立。\n
        骑下马，乘下车。过犹待，百步余。\n
        长者立，幼勿坐。长者坐，命乃坐。\n
        尊长前，声要低。低不闻，却非宜。\n
        进必趋，退必迟。问起对，视勿移。\n
        事诸父，如事父。事诸兄，如事兄。\n
        朝起早，夜眠迟。老易至，惜此时。\n
        晨必盥，兼漱口。便溺回，辄净手。\n
        冠必正，纽必结。袜与履，俱紧切。\n
        置冠服，有定位。勿乱顿，致污秽。\n
        衣贵洁，不贵华。上循分，下称家。\n
        对饮食，勿拣择。食适可，勿过则。\n
        年方少，勿饮酒。饮酒醉，最为丑。\n
        步从容，立端正。揖深圆，拜恭敬。\n
        勿践阈，勿跛倚。勿箕踞，勿摇髀。\n
        缓揭帘，勿有声。宽转弯，勿触棱。\n
        执虚器，如执盈。入虚室，如有人。\n
        事勿忙，忙多错。勿畏难，勿轻略。\n
        斗闹场，绝勿近。邪僻事，绝勿问。\n
        将入门，问孰存。将上堂，声必扬。\n
        人问谁，对以名。吾与我，不分明。\n
        用人物，须明求。倘不问，即为偷。\n
        借人物，及时还。人借物，有勿悭。\n
        凡出言，信为先。诈与妄，奚可焉。\n
        话说多，不如少。惟其是，勿佞巧。\n
        奸巧语，秽污词。市井气，切戒之。\n
        见未真，勿轻言。知未的，勿轻传。\n
        事非宜，勿轻诺。苟轻诺，进退错。\n
        凡道字，重且舒。勿急疾，勿模糊。\n
        彼说长，此说短。不关己，莫闲管。\n
        见人善，即思齐。纵去远，以渐跻。\n
        见人恶，即内省。有则改，无加警。\n
        唯德学，唯才艺。不如人，当自砺。\n
        若衣服，若饮食。不如人，勿生戚。\n
        闻过怒，闻誉乐。损友来，益友却。\n
        闻誉恐，闻过欣。直谅士，渐相亲。\n
        无心非，名为错。有心非，名为恶。\n
        过能改，归于无。倘掩饰，增一辜。\n
        凡是人，皆须爱。天同覆，地同载。\n
        行高者，名自高。人所重，非貌高。\n
        才大者，望自大。人所服，非言大。\n
        己有能，勿自私。人有能，勿轻訾。\n
        勿谄富，勿骄贫。勿厌故，勿喜新。\n
        人不闲，勿事搅。人不安，勿话扰。\n
        人有短，切莫揭。人有私，切莫说。\n
        道人善，即是善。人知之，愈思勉。\n
        扬人恶，即是恶。疾之甚，祸且作。\n
        善相劝，德皆建。过不规，道两亏。\n
        凡取与，贵分晓。与宜多，取宜少。\n
        将加人，先问己。己不欲，即速已。\n
        恩欲报，怨欲忘。抱怨短，报恩长。\n
        待婢仆，身贵端。虽贵端，慈而宽。\n
        势服人，心不然。理服人，方无言。\n
        同是人，类不齐。流俗众，仁者希。\n
        果仁者，人多畏。言不讳，色不媚。\n
        能亲仁，无限好。德日进，过日少。\n
        不亲仁，无限害。小人进，百事坏。\n
        不力行，但学文。长浮华，成何人。\n
        但力行，不学文。任己见，昧理真。\n
        读书法，有三到。心眼口，信皆要。\n
        方读此，勿慕彼。此未终，彼勿起。\n
        宽为限，紧用功。工夫到，滞塞通。\n
        心有疑，随札记。就人问，求确义。\n
        房室清，墙壁净。几案洁，笔砚正。\n
        墨磨偏，心不端。字不敬，心先病。\n
        列典籍，有定处。读看毕，还原处。\n
        虽有急，卷束齐。有缺坏，就补之。\n
        非圣书，屏勿视。蔽聪明，坏心志。\n
        勿自暴，勿自弃。圣与贤，可驯致。\n
    </string>
    <string name="xue">
                沁园春·雪\n
                    毛泽东\n
        北国风光，千里冰封，万里雪飘。\n
        望长城内外，惟余莽莽；大河上下，顿失滔滔。\n
        山舞银蛇，原驰蜡象，欲与天公试比高。\n
        须晴日，看红装素裹，分外妖娆。\n
        江山如此多娇，引无数英雄竞折腰。\n
        惜秦皇汉武，略输文采；唐宗宋祖，稍逊风骚。\n
        一代天骄，成吉思汗，只识弯弓射大雕。\n
        俱往矣，数风流人物，还看今朝。\n
    </string>
    <string name="loushiming">
            陋室铭\n
            唐代：刘禹锡\n
        山不在高，有仙则名。水不在深，有龙则灵。\n
        斯是陋室，惟吾德馨。\n
        苔痕上阶绿，草色入帘青。\n
        谈笑有鸿儒，往来无白丁。\n
        可以调素琴，阅金经。\n
        无丝竹之乱耳，无案牍之劳形。\n
        南阳诸葛庐，西蜀子云亭。\n
        孔子云：何陋之有？\n
    </string>
    <string name="daxue">
        大学章句集注\n
        \u3000\u3000
        《大学章句集注》是由宋代哲学家、思想家朱熹所著。是朱熹对《大学章句》的注释，它是朱熹用力最勤的著作。《四书集注》是朱熹的代表著作之一，也是四书上升为儒家经典的地位以后，诸多注解中最有权威和影响最大的一种。\n
        共1888字\n
        第一章\n
        \u3000\u3000
        大学之道，在明明德，在亲民，在止于至善。\n
        \u3000\u3000
        知止而后有定，定而后能静，静而后能安，安而后能虑，虑而后能得。物有本末，事有终始。知所先后，则近道矣。\n
        \u3000\u3000
        古之欲明明德于天下者，先治其国；欲治其国者，先齐其家；欲齐其家者，先修其身；欲修其身者，先正其心；欲正其心者，先诚其意；欲诚其意者，先致其知。致知在格物。物格而后知至，知至而后意诚，意诚而后心正，心正而后身修，身修而后家齐，家齐而后国治，国治而后天下平。自天子以至于庶人，壹是皆以修身为本。\n
        \u3000\u3000
        其本乱，而末治者否矣。其所厚者薄，而其所薄者厚，未之有也。\n
        第二章\n
        \u3000\u3000
        《康诰》曰：“克明德。”《太甲》曰：“顾諟天之明命。”《帝典》曰：“克明峻德。”皆自明也。\n
        第三章\n
        \u3000\u3000
        汤之《盘铭》曰：“苟日新，日日新，又日新。”《康诰》曰：“作新民。”《诗》曰：“周虽旧邦，其命维新。”是故君子无所不用其极。\n
        第四章\n
        \u3000\u3000
        《诗》云：“邦畿千里，维民所止。”《诗》云：“缗蛮黄鸟，止于丘隅。” 子曰：“于止，知其所止，可以人而不如鸟乎？”\n
        \u3000\u3000
        《诗》云：“穆穆文王，於缉熙敬止！”为人君，止于仁；为人臣，止于敬；为人子，止于孝；为人父，止于慈；与国人交，止于信。\n
        \u3000\u3000
        《诗》云：“瞻彼淇澳，菉竹猗猗。有斐君子，如切如磋，如琢如磨。瑟兮僴兮，赫兮喧兮。有斐君子，终不可喧兮！”“如切如磋”者，道学也。“如琢如磨”者，自修也。“瑟兮僴兮”者，恂栗也。“赫兮喧兮”者，威仪也。“有斐君子，终不可喧兮”者，道盛德至善，民之不能忘也。\n
        \u3000\u3000
        《诗》云：“於戏，前王不忘！”君子贤其贤而亲其亲，小人乐其乐而利其利，此以没世不忘也。\n
        第五章\n
        \u3000\u3000
        子曰：“听讼，吾犹人也。必也使无讼乎！”无情者不得尽其辞。大畏民志，此谓知本。\n
        \u3000\u3000
        此谓知本，此谓知之至也。\n
        第六章\n
        \u3000\u3000
        所谓致知在格物者，言欲致吾之知，在即物而穷其理也。盖人心之灵莫不有知，而天下之物莫不有理，唯于理有未穷，故其知又不尽也，是以《大学》始教，必使学者即凡于天下之物，莫不因其已知之理而益穷之，以求至乎其极。至于用力之久，而一旦豁然贯通焉，则众物之表里精粗无不到，而吾心之全体大用无不明矣。此谓物格，此谓知之至也。\n
        第七章\n
        \u3000\u3000
        所谓诚其意者，毋自欺也。如恶恶臭，如好好色，此之谓自谦。故君子必慎其独也。小人闲居为不善，无所不至，见君子而后厌然，掩其不善，而著其善。\n
        \u3000\u3000
        人之视己，如见其肺肝然，则何益矣。此谓诚于中，形于外，故君子必慎其独也。\n
        \u3000\u3000
        曾子曰：“十目所视，十手所指，其严乎！”富润屋，德润身，心广体胖，故君子必诚其意。\n
        第八章\n
        \u3000\u3000
        所谓修身在正其心者，身有所忿懥，则不得其正，有所恐惧，则不得其正，有所好乐，则不得其正，有所忧患，则不得其正。心不在焉，视而不见，听而不闻，食而不知其味。此谓修身在正其心。\n
        第九章\n
        \u3000\u3000
        所谓齐其家在修其身者，人之其所亲爱而辟焉，之其所贱恶而辟焉，之其所畏敬而辟焉，之其所哀矜而辟焉，之其所敖惰而辟焉。故好而知其恶，恶而知其美者，天下鲜矣。故谚有之曰：“人莫知其子之恶，莫知其苗之硕。”此谓身不修不可以齐其家。\n
        第十章\n
        \u3000\u3000
        所谓治国必先齐其家者，其家不可教而能教人者，无之。故君子不出家而成教于国。孝者，所以事君也；悌者，所以事长也；慈者，所以使众也。《康诰》曰：“如保赤子。”心诚求之，虽不中不远矣。未有学养子而后嫁者也。一家仁，一国兴仁；一家让，一国兴让；一人贪戾，一国作乱：其机如此。此谓一言偾事，一人定国。尧、舜帅天下以仁，而民从之。桀、纣帅天下以暴，而民从之。其所令反其所好，而民不从。是故君子有诸己而后求诸人，无诸己而后非诸人。所藏乎身不恕，而能喻诸人者，未之有也。故治国在齐其家。\n
        \u3000\u3000
        《诗》云：“桃之夭夭，其叶蓁蓁。之子于归，宜其家人。”宜其家人，而后可以教国人。\n
        \u3000\u3000
        《诗》云：“宜兄宜弟。”宜兄宜弟，而后可以教国人。\n
        \u3000\u3000
        《诗》云：“其仪不忒，正是四国。”其为父子兄弟足法，而后民法之也。此谓治国在齐其家。\n
        第十一章\n
        \u3000\u3000
        所谓平天下在治其国者，上老老而民兴孝，上长长而民兴悌，上恤孤而民不倍，是以君子有絜矩之道也。\n
        \u3000\u3000
        所恶于上，毋以使下，所恶于下，毋以事上；所恶于前，毋以先后；所恶于后，毋以从前；所恶于右，毋以交于左；所恶于左，毋以交于右；此之谓絜矩之道。\n
        \u3000\u3000
        《诗》云：“乐只君子，民之父母。”民之所好好之，民之所恶恶之，此之谓民之父母。《诗》云：“节彼南山，维石岩岩。赫赫师尹，民具尔瞻。”有国者不可以不慎，辟，则为天下僇矣。《诗》云：“殷之未丧师，克配上帝。仪鉴于殷，峻命不易。”道得众则得国，失众则失国。\n
        \u3000\u3000
        是故君子先慎乎德。有德此有人，有人此有土，有土此有财，有财此有用。\n
        \u3000\u3000
        德者本也，财者末也。外本内末，争民施夺。是故财聚则民散，财散则民聚。是故言悖而出者，亦悖而入；货悖而入者，亦悖而出。\n
        \u3000\u3000
        《康诰》曰：“惟命不于常。”道善则得之，不善则失之矣。\n
        \u3000\u3000
        《楚书》曰：“楚国无以为宝，惟善以为宝。”舅犯曰：“亡人无以为宝，仁亲以为宝。”\n
        \u3000\u3000
        《秦誓》曰：“若有一介臣，断断兮无他技，其心休休焉，其如有容焉。人之有技，若己有之；人之彦圣，其心好之，不啻若自其口出。实能容之，以能保我子孙黎民，尚亦有利哉！人之有技，媢嫉以恶之；人之彦圣，而违之，俾不通：实不能容，以不能保我子孙黎民，亦曰殆哉！”唯仁人放流之，迸诸四夷，不与同中国。此谓唯仁人为能爱人，能恶人。见贤而不能举，举而不能先，命也；见不善而不能退，退而不能远，过也。好人之所恶，恶人之所好，是谓拂人之性，灾必逮夫身。是故君子有大道，必忠信以得之，骄泰以失之。\n
        \u3000\u3000
        生财有大道，生之者众，食之者寡，为之者疾，用之者舒，则财恒足矣。仁者以财发身，不仁者以身发财。未有上好仁而下不好义者也，未有好义其事不终者也，未有府库财非其财者也。孟献子曰：“畜马乘不察于鸡豚，伐冰之家不畜牛羊，百乘之家不畜聚敛之臣。与其有聚敛之臣，宁有盗臣。”此谓国不以利为利，以义为利也。长国家而务财用者，必自小人矣。彼为善之，小人之使为国家，灾害并至。虽有善者，亦无如之何矣！此谓国不以利为利，以义为利也。\n
    </string>
    <string name="lunyu">
        论语\n
        \u3000\u3000
        《论语》是儒家学派的经典著作之一，由孔子的弟子及其再传弟子编撰而成。它以语录体和对话文体为主，记录了孔子及其弟子言行，集中体现了孔子的政治主张、论理思想、道德观念及教育原则等。与《大学》《中庸》《孟子》《诗经》《尚书》《礼记》《易经》《春秋》并称“四书五经”。通行本《论语》共二十篇。\n
        共15979/15917字\n
        01.学而篇\n
        \u3000\u3000
        子曰：“学而时习之，不亦说乎？有朋自远方来，不亦乐乎？人不知而不愠，不亦君子乎？”\n
        \u3000\u3000
        有子曰：“其为人也孝弟，而好犯上者，鲜矣；不好犯上而好作乱者，未之有也。君子务本，本立而道生。孝弟也者，其为仁之本与！”\n
        \u3000\u3000
        子曰：“巧言令色，鲜矣仁！”\n
        \u3000\u3000
        曾子曰：“吾日三省吾身：为人谋而不忠乎？与朋友交而不信乎？传不习乎？”\n
        \u3000\u3000
        子曰：“道千乘之国，敬事而信，节用而爱人，使民以时。”\n
        \u3000\u3000
        子曰：“弟子入则孝，出则弟，谨而信，泛爱众，而亲仁，行有余力，则以学文。”\n
        \u3000\u3000
        子夏曰：“贤贤易色；事父母，能竭其力；事君，能致其身；与朋友交，言而有信。虽曰未学，吾必谓之学矣。”\n
        \u3000\u3000
        子曰：“君子不重则不威，学则不固。主忠信，无友不如己者，过，则勿惮改。”\n
        \u3000\u3000
        曾子曰：“慎终追远，民德归厚矣。”\n
        \u3000\u3000
        子禽问于子贡曰：“夫子至于是邦也，必闻其政，求之与，抑与之与？”子贡曰：“夫子温、良、恭、俭、让以得之。夫子之求之也，其诸异乎人之求之与？”\n
        \u3000\u3000
        子曰：“父在，观其志；父没，观其行；三年无改于父之道，可谓孝矣。”\n
        \u3000\u3000
        有子曰：“礼之用，和为贵。先王之道，斯为美，小大由之。有所不行，知和而和，不以礼节之，亦不可行也。”\n
        \u3000\u3000
        有子曰：“信近于义，言可复也。恭近于礼，远耻辱也。因不失其亲，亦可宗也。”\n
        \u3000\u3000
        子曰：“君子食无求饱，居无求安，敏于事而慎于言，就有道而正焉。可谓好学也已。”\n
        \u3000\u3000
        子贡曰：“贫而无谄，富而无骄，何如？”子曰：“可也。未若贫而乐，富而好礼者也。”子贡曰：“《诗》云：‘如切如磋，如琢如磨’，其斯之谓与？”子曰：“赐也，始可与言《诗》已矣，告诸往而知来者。”\n
        \u3000\u3000
        子曰：“不患人之不己知，患不知人也。”\n
        02.为政篇\n
        \u3000\u3000
        子曰：“为政以德，譬如北辰，居其所而众星共之。”\n
        \u3000\u3000
        子曰：“《诗》三百，一言以蔽之，曰：‘思无邪’。”\n
        \u3000\u3000
        子曰：“道之以政，齐之以刑，民免而无耻。道之以德，齐之以礼，有耻且格。”\n
        \u3000\u3000
        子曰：“吾十有五而志于学，三十而立，四十而不惑，五十而知天命，六十而耳顺，七十而从心所欲，不逾矩。”\n
        \u3000\u3000
        孟懿子问孝，子曰：“无违。”樊迟御，子告之曰：“孟孙问孝于我，我对曰‘无违’。”樊迟曰：“何谓也？”子曰：“生，事之以礼；死，葬之以礼，祭之以礼。”\n
        \u3000\u3000
        孟武伯问孝。子曰：“父母唯其疾之忧。”\n
        \u3000\u3000
        子游问孝。子曰：“今之孝者，是谓能养。至于犬马皆能有养；不敬，何以别乎？”\n
        \u3000\u3000
        子夏问孝。子曰：“色难。有事，弟子服其劳；有酒食，先生馔，曾是以为孝乎？”\n
        \u3000\u3000
        子曰：“吾与回言终日，不违，如愚。退而省其私，亦足以发，回也不愚。”\n
        \u3000\u3000
        子曰：“视其所以，观其所由，察其所安，人焉廋哉？人焉廋哉？”\n
        \u3000\u3000
        子曰：“温故而知新，可以为师矣。”\n
        \u3000\u3000
        子曰：“君子不器。”\n
        \u3000\u3000
        子贡问君子。子曰：“先行其言而后从之。”\n
        \u3000\u3000
        子曰：“君子周而不比，小人比而不周。”\n
        \u3000\u3000
        子曰：“学而不思则罔，思而不学则殆。”\n
        \u3000\u3000
        子曰：“攻乎异端，斯害也已！”\n
        \u3000\u3000
        子曰：“由，诲女知之乎！知之为知之，不知为不知，是知也。”\n
        \u3000\u3000
        子张学干禄。子曰：“多闻阙疑，慎言其余，则寡尤；多见阙殆，慎行其余，则寡悔。言寡尤，行寡悔，禄在其中矣。”\n
        \u3000\u3000
        哀公问曰：“何为则民服？”孔子对曰：“举直错诸枉，则民服；举枉错诸直，则民不服。”\n
        \u3000\u3000
        季康子问：“使民敬、忠以劝，如之何？”子曰：“临之以庄，则敬；孝慈，则忠；举善而教不能，则劝。”\n
        \u3000\u3000
        或谓孔子曰：“子奚不为政？”子曰：“《书》云：‘孝乎惟孝，友于兄弟，施于有政。’是亦为政，奚其为为政？”\n
        \u3000\u3000
        子曰：“人而无信，不知其可也。大车无輗，小车无軏，其何以行之哉？”\n
        \u3000\u3000
        子张问：“十世可知也？”子曰：“殷因于夏礼，所损益，可知也；周因于殷礼，所损益，可知也。其或继周者，虽百世，可知也。”\n
        \u3000\u3000
        子曰：“非其鬼而祭之，谄也；见义不为，无勇也。”\n
        03.八佾篇\n
        \u3000\u3000
        孔子谓季氏:“八佾舞于庭，是可忍也，孰不可忍也?”\n
        \u3000\u3000
        三家者以《雍》彻，子曰：“‘相维辟公，天子穆穆’，奚取于三家之堂？”\n
        \u3000\u3000
        子曰：“人而不仁，如礼何？人而不仁，如乐何？”\n
        \u3000\u3000
        林放问礼之本，子曰：“大哉问！礼，与其奢也，宁俭；丧，与其易也，宁戚。”\n
        \u3000\u3000
        子曰：“夷狄之有君，不如诸夏之亡也。”\n
        \u3000\u3000
        季氏旅于泰山。子谓冉有曰：“女弗能救与？”对曰：“不能。”子曰：“呜呼！曾谓泰山不如林放乎？”\n
        \u3000\u3000
        子曰：“君子无所争，必也射乎！揖让而升，下而饮。其争也君子。”\n
        \u3000\u3000
        子夏问曰：“‘巧笑倩兮，美目盼兮，素以为绚兮’何谓也？”子曰：“绘事后素。”曰：“礼后乎？”子曰：“起予者商也，始可与言《诗》已矣。”\n
        \u3000\u3000
        子曰：“夏礼吾能言之，杞不足征也；殷礼吾能言之，宋不足征也。文献不足故也，足则吾能征之矣。”\n
        \u3000\u3000
        子曰：“禘自既灌而往者，吾不欲观之矣。”\n
        \u3000\u3000
        或问禘之说。子曰：“不知也。知其说者之于天下也，其如示诸斯乎！”指其掌。\n
        \u3000\u3000
        祭如在，祭神如神在。子曰：“吾不与祭，如不祭。”\n
        \u3000\u3000
        王孙贾问曰：“‘与其媚于奥，宁媚于灶’，何谓也？”子曰：“不然，获罪于天，无所祷也。”\n
        \u3000\u3000
        子曰：“周监于二代，郁郁乎文哉！吾从周。”\n
        \u3000\u3000
        子入太庙，每事问。或曰：“孰谓鄹人之子知礼乎？入太庙，每事问。”子闻之，曰：“是礼也。”\n
        \u3000\u3000
        子曰：“射不主皮，为力不同科，古之道也。”\n
        \u3000\u3000
        子贡欲去告朔之饩羊，子曰：“赐也！尔爱其羊，我爱其礼。”\n
        \u3000\u3000
        子曰：“事君尽礼，人以为谄也。”\n
        \u3000\u3000
        定公问：“君使臣，臣事君，如之何？”孔子对曰：“君使臣以礼，臣事君以忠。”\n
        \u3000\u3000
        子曰：“《关睢》，乐而不淫，哀而不伤。”\n
        \u3000\u3000
        哀公问社于宰我，宰我对曰：“夏后氏以松，殷人以柏，周人以栗，曰使民战栗。”子闻之，曰：“成事不说，遂事不谏，既往不咎。”\n
        \u3000\u3000
        子曰：“管仲之器小哉！”或曰：“管仲俭乎？”曰：“管仲有三归，官事不摄，焉得俭？”“然则管仲知礼乎？”曰：“邦君树塞门，管氏亦树塞门；邦君为两君之好，有反坫。管氏亦有反坫，管氏而知礼，孰不知礼？”\n
        \u3000\u3000
        子语鲁大师乐，曰：“乐其可知也。始作，翕如也；从之，纯如也，皦如也，绎如也，以成。”\n
        \u3000\u3000
        仪封人请见，曰：“君子之至于斯也，吾未尝不得见也。”从者见之。出曰：“二三子何患于丧乎？天下之无道也久矣，天将以夫子为木铎。”\n
        \u3000\u3000
        子谓《韶》：“尽美矣，又尽善也。”谓《武》：“尽美矣，未尽善也。”\n
        \u3000\u3000
        子曰：“居上不宽，为礼不敬，临丧不哀，吾何以观之哉？”\n
        04.里仁篇\n
        \u3000\u3000
        子曰：“里仁为美。择不处仁，焉得知？”\n
        \u3000\u3000
        子曰：“不仁者不可以久处约，不可以长处乐。仁者安仁，知者利仁。”\n
        \u3000\u3000
        子曰：“唯仁者能好人，能恶人。”\n
        \u3000\u3000
        子曰：“苟志於仁矣，无恶也。”\n
        \u3000\u3000
        子曰：“富与贵，是人之所欲也；不以其道得之，不处也。贫与贱，是人之所恶也；不以其道得之，不去也。君子去仁，恶乎成名？君子无终食之间违仁，造次必于是，颠沛必于是。”\n
        \u3000\u3000
        子曰：“我未见好仁者，恶不仁者。好仁者，无以尚之；恶不仁者，其为仁矣，不使不仁者加乎其身。有能一日用其力于仁矣乎？我未见力不足者。盖有之矣，我未见也。”\n
        \u3000\u3000
        子曰：“人之过也，各於其党。观过，斯知仁矣。”\n
        \u3000\u3000
        子曰：“朝闻道，夕死可矣。”\n
        \u3000\u3000
        子曰：“士志于道，而耻恶衣恶食者，未足与议也。”\n
        \u3000\u3000
        子曰：“君子之于天下也，无适也，无莫也，义之与比。”\n
        \u3000\u3000
        子曰：“君子怀德，小人怀土；君子怀刑，小人怀惠。”\n
        \u3000\u3000
        子曰：“放于利而行，多怨。”\n
        \u3000\u3000
        子曰：“能以礼让为国乎？何有？不能以礼让为国，如礼何？”\n
        \u3000\u3000
        子曰：“不患无位，患所以立。不患莫己知，求为可知也。”\n
        \u3000\u3000
        子曰：“参乎！吾道一以贯之。”曾子曰：“唯。”子出，门人问曰：“何谓也？”曾子曰：“夫子之道，忠恕而已矣。”\n
        \u3000\u3000
        子曰：“君子喻于义，小人喻于利。”\n
        \u3000\u3000
        子曰：“见贤思齐焉，见不贤而内自省也。”\n
        \u3000\u3000
        子曰：“事父母，几谏，谏志不从，又敬不违，劳而不怨。”\n
        \u3000\u3000
        子曰：“父母在，不远游，游必有方。”\n
        \u3000\u3000
        子曰：“三年无改于父之道，可谓孝矣。”\n
        \u3000\u3000
        子曰：“父母之年，不可不知也，一则以喜，一则以惧。”\n
        \u3000\u3000
        子曰：“古者言之不出，耻躬之不逮也。”\n
        \u3000\u3000
        子曰：“以约失之者鲜矣。”\n
        \u3000\u3000
        子曰：“君子欲讷于言而敏于行。”\n
        \u3000\u3000
        子曰：“德不孤，必有邻。”\n
        \u3000\u3000
        子游曰：“事君数，斯辱矣；朋友数，斯疏矣。”\n
        05.公冶长篇\n
        \u3000\u3000
        子谓公冶长：“可妻也，虽在缧绁之中，非其罪也！”以其子妻之。\n
        \u3000\u3000
        子谓南容：“邦有道不废；邦无道免于刑戮。”以其兄之子妻之。\n
        \u3000\u3000
        子谓子贱：“君子哉若人！鲁无君子者，斯焉取斯？”\n
        \u3000\u3000
        子贡问曰：“赐也何如？”子曰：“女器也。”曰：“何器也？”曰：“瑚琏也。”\n
        \u3000\u3000
        或曰：“雍也仁而不佞。”子曰：“焉用佞？御人以口给，屡憎于人。不知其仁，焉用佞？”\n
        \u3000\u3000
        子使漆雕开仕，对曰：“吾斯之未能信。”子说。\n
        \u3000\u3000
        子曰：“道不行，乘桴浮于海，从我者其由与？”子路闻之喜，子曰：“由也好勇过我，无所取材。”\n
        \u3000\u3000
        孟武伯问：“子路仁乎？”子曰：“不知也。”又问，子曰：“由也，千乘之国，可使治其赋也，不知其仁也。”“求也何如？”子曰：“求也，千室之邑、百乘之家，可使为之宰也，不知其仁也。”“赤也何如？”子曰：“赤也，束带立于朝，可使与宾客言也，不知其仁也。”\n
        \u3000\u3000
        子谓子贡曰：“女与回也孰愈？”对曰：“赐也何敢望回？回也闻一以知十，赐也闻一以知二。”子曰：“弗如也，吾与女弗如也！”\n
        \u3000\u3000
        宰予昼寝，子曰：“朽木不可雕也，粪土之墙不可朽也，于予与何诛？”子曰：“始吾于人也，听其言而信其行；今吾于人也，听其言而观其行。于予与改是。”\n
        \u3000\u3000
        子曰：“吾未见刚者。”或对曰：“申枨。”子曰：“枨也欲，焉得刚。”\n
        \u3000\u3000
        子贡曰：“我不欲人之加诸我也，吾亦欲无加诸人。”子曰：“赐也，非尔所及也。”\n
        \u3000\u3000
        子贡曰：“夫子之文章，可得而闻也；夫子之言性与天道，不可得而闻也。”\n
        \u3000\u3000
        子路有闻，未之能行，唯恐有闻。\n
        \u3000\u3000
        子贡问曰：“孔文子何以谓之文也？”子曰：“敏而好学，不耻下问，是以谓之文也。”\n
        \u3000\u3000
        子谓子产：“有君子之道四焉：其行己也恭，其事上也敬，其养民也惠，其使民也义。”\n
        \u3000\u3000
        子曰：“晏平仲善与人交，久而敬之。”\n
        \u3000\u3000
        子曰：“臧文仲居蔡，山节藻棁，何如其知也？”\n
        \u3000\u3000
        子张问曰：“令尹子文三仕为令尹，无喜色，三已之无愠色，旧令尹之政必以告新令尹，何如？”子曰：“忠矣。”曰：“仁矣乎？”曰：“未知，焉得仁？”“崔子弑齐君，陈文子有马十乘，弃而违之。至于他邦，则曰：‘犹吾大夫崔子也。’违之。之一邦，则又曰：‘犹吾大夫崔子也。’违之，何如？”子曰：“清矣。”曰：“仁矣乎？”曰：“未知，焉得仁？”\n
        \u3000\u3000
        季文子三思而后行，子闻之曰：“再斯可矣。”\n
        \u3000\u3000
        子曰：“宁武子，邦有道则知，邦无道则愚。其知可及也，其愚不可及也。”\n
        \u3000\u3000
        子在陈，曰：“归与！归与！吾党之小子狂简，斐然成章，不知所以裁之。”\n
        \u3000\u3000
        子曰：“伯夷、叔齐不念旧恶，怨是用希。”\n
        \u3000\u3000
        子曰：“孰谓微生高直？或乞醯焉，乞诸其邻而与之。”\n
        \u3000\u3000
        子曰：“巧言、令色、足恭，左丘明耻之，丘亦耻之。匿怨而友其人，左丘明耻之，丘亦耻之。”\n
        \u3000\u3000
        颜渊、季路侍，子曰：“盍各言尔志？”子路曰：“愿车马、衣轻裘与朋友共，敝之而无憾。”颜渊曰：“愿无伐善，无施劳。”子路曰：“愿闻子之志。”子曰：“老者安之，朋友信之，少者怀之。”\n
        \u3000\u3000
        子曰：“已矣乎！吾未见能见其过而内自讼者也。”\n
        \u3000\u3000
        子曰：“十室之邑，必有忠信如丘者焉，不如丘之好学也。”\n
        06.雍也篇\n
        \u3000\u3000
        子曰：“雍也可使南面。”\n
        \u3000\u3000
        仲弓问子桑伯子，子曰：“可也简。”仲弓曰：“居敬而行简，以临其民，不亦可乎？居简而行简，无乃大简乎？”子曰：“雍之言然。”\n
        \u3000\u3000
        哀公问：“弟子孰为好学？”孔子对曰：“有颜回者好学，不迁怒，不贰过，不幸短命死矣，今也则亡，未闻好学者也。”\n
        \u3000\u3000
        子华使于齐，冉子为其母请粟，子曰：“与之釜。”请益，曰：“与之庾。”冉子与之粟五秉。子曰：“赤之适齐也，乘肥马，衣轻裘。吾闻之也，君子周急不继富。”\n
        \u3000\u3000
        原思为之宰，与之粟九百，辞。子曰：“毋，以与尔邻里乡党乎！”\n
        \u3000\u3000
        子谓仲弓曰：“犁牛之子骍且角，虽欲勿用，山川其舍诸？”\n
        \u3000\u3000
        子曰：“回也，其心三月不违仁，其余则日月至焉而已矣。”\n
        \u3000\u3000
        季康子问：“仲由可使从政也与？”子曰：“由也果，于从政乎何有？”曰：“赐也可使从政也与？”曰：“赐也达，于从政乎何有？”曰：“求也可使从政也与？”曰：“求也艺，于从政乎何有？”\n
        \u3000\u3000
        季氏使闵子骞为费宰，闵子骞曰：“善为我辞焉。如有复我者，则吾必在汶上矣。”\n
        \u3000\u3000
        伯牛有疾，子问之，自牖执其手，曰：“亡之，命矣夫！斯人也而有斯疾也！斯人也而有斯疾也！”\n
        \u3000\u3000
        子曰：“贤哉回也！一箪食，一瓢饮，在陋巷，人不堪其忧，回也不改其乐。贤哉，回也！”\n
        \u3000\u3000
        冉求曰：“非不说子之道，力不足也。”子曰：“力不足者，中道而废，今女画。”\n
        \u3000\u3000
        子谓子夏曰：“女为君子儒，无为小人儒。”\n
        \u3000\u3000
        子游为武城宰，子曰：“女得人焉尔乎？”曰：“有澹台灭明者，行不由径，非公事，未尝至于偃之室也。”\n
        \u3000\u3000
        子曰：“孟之反不伐，奔而殿，将入门，策其马曰：‘非敢后也，马不进也。’”\n
        \u3000\u3000
        子曰：“不有祝鮀之佞，而有宋朝之美，难乎免于今之世矣。”\n
        \u3000\u3000
        子曰：“谁能出不由户？何莫由斯道也？”\n
        \u3000\u3000
        子曰：“质胜文则野，文胜质则史。文质彬彬，然后君子。”\n
        \u3000\u3000
        子曰：“人之生也直，罔之生也幸而免。”\n
        \u3000\u3000
        子曰：“知之者不如好之者；好之者不如乐之者。”\n
        \u3000\u3000
        子曰：“中人以上，可以语上也；中人以下，不可以语上也。”\n
        \u3000\u3000
        樊迟问知，子曰：“务民之义，敬鬼神而远之，可谓知矣。”问仁，曰：“仁者先难而后获，可谓仁矣。”\n
        \u3000\u3000
        子曰：“知者乐水，仁者乐山。知者动，仁者静。知者乐，仁者寿。”\n
        \u3000\u3000
        子曰：“齐一变至于鲁，鲁一变至于道。”\n
        \u3000\u3000
        子曰：“觚不觚，觚哉！觚哉！”\n
        \u3000\u3000
        宰我问曰：“仁者，虽告之曰：‘井有仁焉。’其从之也？”子曰：“何为其然也？君子可逝也，不可陷也；可欺也，不可罔也。”\n
        \u3000\u3000
        子曰：“君子博学于文，约之以礼，亦可以弗畔矣夫。”\n
        \u3000\u3000
        子见南子，子路不说，夫子矢之曰：“予所否者，天厌之！天厌之！”\n
        \u3000\u3000
        子曰：“中庸之为德也，其至矣乎！民鲜久矣。”\n
        \u3000\u3000
        子贡曰：“如有博施于民而能济众，何如？可谓仁乎？”子曰：“何事于仁，必也圣乎！尧、舜其犹病诸！夫仁者，己欲立而立人，己欲达而达人。能近取譬，可谓仁之方也已。”\n
        07.述而篇\n
        \u3000\u3000
        子曰：“述而不作，信而好古，窃比于我老彭。”\n
        \u3000\u3000
        子曰：“默而识之，学而不厌，诲人不倦，何有于我哉？”\n
        \u3000\u3000
        子曰：“德之不修，学之不讲，闻义不能徙，不善不能改，是吾忧也。”\n
        \u3000\u3000
        子之燕居，申申如也，夭夭如也。\n
        \u3000\u3000
        子曰：“甚矣吾衰也！久矣吾不复梦见周公。”\n
        \u3000\u3000
        子曰：“志于道，据于德，依于仁，游于艺。”\n
        \u3000\u3000
        子曰：“自行束修以上，吾未尝无诲焉。”\n
        \u3000\u3000
        子曰：“不愤不启，不悱不发，举一隅不以三隅反，则不复也。”\n
        \u3000\u3000
        子食于有丧者之侧，未尝饱也。\n
        \u3000\u3000
        子于是日哭，则不歌。\n
        \u3000\u3000
        子谓颜渊曰：“用之则行，舍之则藏，惟我与尔有是夫！”子路曰：“子行三军，则谁与？”子曰：“暴虎冯河，死而无悔者，吾不与也。必也临事而惧，好谋而成者也。”\n
        \u3000\u3000
        子曰：“富而可求也，虽执鞭之士，吾亦为之。如不可求，从吾所好。”\n
        \u3000\u3000
        子之所慎：齐，战，疾。\n
        \u3000\u3000
        子在齐闻《韶》，三月不知肉味，曰：“不图为乐之至于斯也。”\n
        \u3000\u3000
        冉有曰：“夫子为卫君乎？”子贡曰：“诺，吾将问之。”入，曰：“伯夷、叔齐何人也？”曰：“古之贤人也。”曰：“怨乎？”曰：“求仁而得仁，又何怨？”出，曰：“夫子不为也。”\n
        \u3000\u3000
        子曰：“饭疏食饮水，曲肱而枕之，乐亦在其中矣。不义而富且贵，于我如浮云。”\n
        \u3000\u3000
        子曰：“加我数年，五十以学《易》，可以无大过矣。”\n
        \u3000\u3000
        子所雅言，《诗》、《书》、执礼，皆雅言也。\n
        \u3000\u3000
        叶公问孔子于子路，子路不对。子曰：“女奚不曰：其为人也，发愤忘食，乐以忘忧，不知老之将至云尔。”\n
        \u3000\u3000
        子曰：“我非生而知之者，好古，敏以求之者也。”\n
        \u3000\u3000
        子不语怪、力、乱、神。\n
        \u3000\u3000
        子曰：“三人行，必有我师焉。择其善者而从之，其不善者而改之。”\n
        \u3000\u3000
        子曰：“天生德于予，桓魋其如予何？”\n
        \u3000\u3000
        子曰：“二三子以我为隐乎？吾无隐乎尔！吾无行而不与二三子者，是丘也。”\n
        \u3000\u3000
        子以四教：文，行，忠，信。\n
        \u3000\u3000
        子曰：“圣人，吾不得而见之矣；得见君子者斯可矣。”子曰：“善人，吾不得而见之矣，得见有恒者斯可矣。亡而为有，虚而为盈，约而为泰，难乎有恒乎。”\n
        \u3000\u3000
        子钓而不纲，弋不射宿。\n
        \u3000\u3000
        子曰：“盖有不知而作之者，我无是也。多闻，择其善者而从之；多见而识之，知之次也。”\n
        \u3000\u3000
        互乡难与言，童子见，门人惑。子曰：“与其进也，不与其退也，唯何甚？人洁己以进，与其洁也，不保其往也。”\n
        \u3000\u3000
        子曰：“仁远乎哉？我欲仁，斯仁至矣。”\n
        \u3000\u3000
        陈司败问：“昭公知礼乎？”孔子曰：“知礼。”孔子退，揖巫马期而进之，曰：“吾闻君子不党，君子亦党乎？君取于吴，为同姓，谓之吴孟子。君而知礼，孰不知礼？”巫马期以告，子曰：“丘也幸，苟有过，人必知之。”\n
        \u3000\u3000
        子与人歌而善，必使反之，而后和之。\n
        \u3000\u3000
        子曰：“文，莫吾犹人也。躬行君子，则吾未之有得。”\n
        \u3000\u3000
        子曰：“若圣与仁，则吾岂敢？抑为之不厌，诲人不倦，则可谓云尔已矣。”公西华曰：“正唯弟子不能学也。”\n
        \u3000\u3000
        子疾病，子路请祷。子曰：“有诸？”子路对曰：“有之。《诔》曰：‘祷尔于上下神祇。’”子曰：“丘之祷久矣。”\n
        \u3000\u3000
        子曰：“奢则不孙，俭则固。与其不孙也，宁固。”\n
        \u3000\u3000
        子曰：“君子坦荡荡，小人长戚戚。”\n
        \u3000\u3000
        子温而厉，威而不猛，恭而安。\n
        08.泰伯篇\n
        \u3000\u3000
        子曰：“泰伯，其可谓至德也已矣。三以天下让，民无得而称焉。”\n
        \u3000\u3000
        子曰：“恭而无礼则劳；慎而无礼则葸；勇而无礼则乱；直而无礼则绞。君子笃于亲，则民兴于仁；故旧不遗，则民不偷。”\n
        \u3000\u3000
        曾子有疾，召门弟子曰：“启予足，启予手。《诗》云：‘战战兢兢，如临深渊，如履薄冰。’而今而后，吾知免夫，小子！”\n
        \u3000\u3000
        曾子有疾，孟敬子问之。曾子言曰：“鸟之将死，其鸣也哀；人之将死，其言也善。君子所贵乎道者三：动容貌，斯远暴慢矣；正颜色，斯近信矣；出辞气，斯远鄙倍矣。笾豆之事，则有司存。”\n
        \u3000\u3000
        曾子曰：“以能问于不能；以多问于寡；有若无，实若虚，犯而不校。昔者吾友尝从事于斯矣。”\n
        \u3000\u3000
        曾子曰：“可以托六尺之孤，可以寄百里之命，临大节而不可夺也。君子人与？君子人也。”\n
        \u3000\u3000
        曾子曰：“士不可以不弘毅，任重而道远。仁以为己任，不亦重乎？死而后已，不亦远乎？”\n
        \u3000\u3000
        子曰：“兴于《诗》，立于礼，成于乐。”\n
        \u3000\u3000
        子曰：“民可使由之，不可使知之。”\n
        \u3000\u3000
        子曰：“好勇疾贫，乱也。人而不仁，疾之已甚，乱也。”\n
        \u3000\u3000
        子曰：“如有周公之才之美，使骄且吝，其余不足观也已。”\n
        \u3000\u3000
        子曰：“三年学，不至于谷，不易得也。”\n
        \u3000\u3000
        子曰：“笃信好学，守死善道。危邦不入，乱邦不居。天下有道则见，无道则隐。邦有道，贫且贱焉，耻也；邦无道，富且贵焉，耻也。”\n
        \u3000\u3000
        子曰：“不在其位，不谋其政。”\n
        \u3000\u3000
        子曰：“师挚之始，《关雎》之乱，洋洋乎盈耳哉！”\n
        \u3000\u3000
        子曰：“狂而不直，侗而不愿，悾悾而不信，吾不知之矣。”\n
        \u3000\u3000
        子曰：“学如不及，犹恐失之。”\n
        \u3000\u3000
        子曰：“巍巍乎！舜、禹之有天下也而不与焉。”\n
        \u3000\u3000
        子曰：“大哉尧之为君也！巍巍乎，唯天为大，唯尧则之。荡荡乎，民无能名焉。巍巍乎其有成功也，焕乎其有文章！”\n
        \u3000\u3000
        舜有臣五人而天下治。武王曰：“予有乱臣十人。”孔子曰：“才难，不其然乎？唐虞之际，于斯为盛；有妇人焉，九人而已。三分天下有其二，以服事殷。周之德，其可谓至德也已矣。”\n
        \u3000\u3000
        子曰：“禹，吾无间然矣。菲饮食而致孝乎鬼神，恶衣服而致美乎黼冕，卑宫室而尽力乎沟洫。禹，吾无间然矣。”\n
        09.子罕篇\n
        \u3000\u3000
        子罕言利与命与仁。\n
        \u3000\u3000
        达巷党人曰：“大哉孔子！博学而无所成名。”子闻之，谓门弟子曰：“吾何执？执御乎，执射乎？吾执御矣。”\n
        \u3000\u3000
        子曰：“麻冕，礼也；今也纯，俭，吾从众。拜下，礼也；今拜乎上，泰也；虽违众，吾从下。”\n
        \u3000\u3000
        子绝四：毋意、毋必、毋固、毋我。\n
        \u3000\u3000
        子畏于匡，曰：“文王既没，文不在兹乎？天之将丧斯文也，后死者不得与于斯文也；天之未丧斯文也，匡人其如予何？”\n
        \u3000\u3000
        太宰问于子贡曰：“夫子圣者与，何其多能也？”子贡曰：“固天纵之将圣，又多能也。”子闻之，曰：“太宰知我乎？吾少也贱，故多能鄙事。君子多乎哉？不多也。”\n
        \u3000\u3000
        牢曰：“子云：‘吾不试，故艺。’”\n
        \u3000\u3000
        子曰：“吾有知乎哉？无知也。有鄙夫问于我，空空如也。我叩其两端而竭焉。”\n
        \u3000\u3000
        子曰：“凤鸟不至，河不出图，吾已矣夫！”\n
        \u3000\u3000
        子见齐衰者、冕衣裳者与瞽者，见之，虽少，必作，过之必趋。\n
        \u3000\u3000
        颜渊喟然叹曰：“仰之弥高，钻之弥坚。瞻之在前，忽焉在后。夫子循循然善诱人，博我以文，约我以礼，欲罢不能。既竭吾才，如有所立卓尔，虽欲从之，末由也已。”\n
        \u3000\u3000
        子疾病，子路使门人为臣。病间，曰：“久矣哉，由之行诈也！无臣而为有臣，吾谁欺？欺天乎？且予与其死于臣之手也，无宁死于二三子之手乎！且予纵不得大葬，予死于道路乎？”\n
        \u3000\u3000
        子贡曰：“有美玉于斯，韫椟而藏诸？求善贾而沽诸？”子曰：“沽之哉，沽之哉！我待贾者也。”\n
        \u3000\u3000
        子欲居九夷。或曰：“陋，如之何？”子曰：“君子居之，何陋之有！”\n
        \u3000\u3000
        子曰：“吾自卫反鲁，然后乐正，《雅》、《颂》各得其所。”\n
        \u3000\u3000
        子曰：“出则事公卿，入则事父兄，丧事不敢不勉，不为酒困，何有于我哉？”\n
        \u3000\u3000
        子在川上曰：“逝者如斯夫！不舍昼夜。”\n
        \u3000\u3000
        子曰：“吾未见好德如好色者也。”\n
        \u3000\u3000
        子曰：“譬如为山，未成一篑，止，吾止也；譬如平地，虽覆一篑，进，吾往也。”\n
        \u3000\u3000
        子曰：“语之而不惰者，其回也与！”\n
        \u3000\u3000
        子谓颜渊，曰：“惜乎！吾见其进也，未见其止也。”\n
        \u3000\u3000
        子曰：“苗而不秀者有矣夫，秀而不实者有矣夫。”\n
        \u3000\u3000
        子曰：“后生可畏，焉知来者之如今也？四十、五十而无闻焉，斯亦不足畏也已。”\n
        \u3000\u3000
        子曰：“法语之言，能无从乎？改之为贵。巽与之言，能无说乎？绎之为贵。说而不绎，从而不改，吾末如之何也已矣。”\n
        \u3000\u3000
        子曰：“主忠信。毋友不如己者，过，则勿惮改。”\n
        \u3000\u3000
        子曰：“三军可夺帅也，匹夫不可夺志也。”\n
        \u3000\u3000
        子曰：“衣敝缊袍，与衣狐貉者立而不耻者，其由也与！‘不忮不求，何用不臧？’”子路终身诵之，子曰：“是道也，何足以臧？”\n
        \u3000\u3000
        子曰：“岁寒，然后知松柏之后凋也。”\n
        \u3000\u3000
        子曰：“知者不惑，仁者不忧，勇者不惧。”\n
        \u3000\u3000
        子曰：“可与共学，未可与适道；可与适道，未可与立；可与立，未可与权。”\n
        \u3000\u3000
        “唐棣之华，偏其反而。岂不尔思？室是远尔。”子曰：“未之思也，夫何远之有。”\n
        10.乡党篇\n
        \u3000\u3000
        孔子于乡党，恂恂如也，似不能言者；其在宗庙朝庭，便便言，唯谨尔。\n
        \u3000\u3000
        朝，与下大夫言，侃侃如也；与上大夫言，訚訚如也。君在，踧如也，与与如也。\n
        \u3000\u3000
        君召使摈，色勃如也，足躩如也。揖所与立，左右手，衣前后襜如也。趋进，翼如也。宾退，必复命曰：“宾不顾矣。”\n
        \u3000\u3000
        入公门，鞠躬如也，如不容。立不中门，行不履阈。过位，色勃如也，足躩如也，其言似不足者。摄齐升堂，鞠躬如也，屏气似不息者。出，降一等，逞颜色，怡怡如也；没阶，趋进，翼如也；复其位，踧踖如也。\n
        \u3000\u3000
        执圭，鞠躬如也，如不胜。上如揖，下如授。勃如战色，足蹜蹜如有循。享礼，有容色。私觌，愉愉如也。\n
        \u3000\u3000
        君子不以绀緅饰，红紫不以为亵服。当暑袗絺绤，必表而出之。缁衣羔裘，素衣麑裘，黄衣狐裘。亵裘长，短右袂。必有寝衣，长一身有半。狐貉之厚以居。去丧，无所不佩。非帷裳，必杀之。羔裘玄冠不以吊。吉月，必朝服而朝。\n
        \u3000\u3000
        齐，必有明衣，布。齐必变食，居必迁坐。\n
        \u3000\u3000
        食不厌精，脍不厌细。食饐而餲，鱼馁而肉败，不食；色恶，不食；臭恶，不食；失饪，不食；不时，不食；割不正，不食；不得其酱，不食。肉虽多，不使胜食气。唯酒无量，不及乱。沽酒市脯，不食。不撤姜食，不多食。\n
        \u3000\u3000
        祭于公，不宿肉。祭肉不出三日，出三日不食之矣。\n
        \u3000\u3000
        食不语，寝不言。\n
        \u3000\u3000
        虽疏食菜羹，必祭，必齐如也。\n
        \u3000\u3000
        席不正，不坐。\n
        \u3000\u3000
        乡人饮酒，杖者出，斯出矣。\n
        \u3000\u3000
        乡人傩，朝服而立于阼阶。\n
        \u3000\u3000
        问人于他邦，再拜而送之。\n
        \u3000\u3000
        康子馈药，拜而受之。曰：“丘未达，不敢尝。”\n
        \u3000\u3000
        厩焚，子退朝，曰：“伤人乎？”不问马。\n
        \u3000\u3000
        君赐食，必正席先尝之；君赐腥，必熟而荐之；君赐生，必畜之。侍食于君，君祭，先饭。\n
        \u3000\u3000
        疾，君视之，东首，加朝服，拖绅。\n
        \u3000\u3000
        君命召，不俟驾行矣。\n
        \u3000\u3000
        入太庙，每事问。\n
        \u3000\u3000
        朋友死，无所归，曰：“于我殡。”\n
        \u3000\u3000
        朋友之馈，虽车马，非祭肉，不拜。\n
        \u3000\u3000
        寝不尸，居不客。\n
        \u3000\u3000
        见齐衰者，虽狎，必变。见冕者与瞽者，虽亵，必以貌。凶服者式之，式负版者。\n
        \u3000\u3000
        有盛馔，必变色而作。迅雷风烈，必变。\n
        \u3000\u3000
        升车，必正立，执绥。车中不内顾，不疾言，不亲指。\n
        \u3000\u3000
        色斯举矣，翔而后集。曰：“山梁雌雉，时哉时哉！”子路共之，三嗅而作。\n
        11.先进篇\n
        \u3000\u3000
        子曰：“先进于礼乐，野人也；后进于礼乐，君子也。如用之，则吾从先进。”\n
        \u3000\u3000
        子曰：“从我于陈、蔡者，皆不及门也。”\n
        \u3000\u3000
        德行：颜渊，闵子骞，冉伯牛，仲弓。言语：宰我，子贡。政事：冉有，季路。文学：子游，子夏。\n
        \u3000\u3000
        子曰：“回也非助我者也，于吾言无所不说。”\n
        \u3000\u3000
        子曰：“孝哉闵子骞！人不间于其父母昆弟之言。”\n
        \u3000\u3000
        南容三复白圭，孔子以其兄之子妻之。\n
        \u3000\u3000
        季康子问：“弟子孰为好学？”孔子对曰：“有颜回者好学，不幸短命死矣，今也则亡。”\n
        \u3000\u3000
        颜渊死，颜路请子之车以为之椁。子曰：“才不才，亦各言其子也。鲤也死，有棺而无椁，吾不徒行以为之椁。以吾从大夫之后，不可徒行也。”\n
        \u3000\u3000
        颜渊死。子曰：“噫！天丧予！天丧予！”\n
        \u3000\u3000
        颜渊死，子哭之恸，从者曰：“子恸矣！”曰：“有恸乎？非夫人之为恸而谁为？”\n
        \u3000\u3000
        颜渊死，门人欲厚葬之，子曰：“不可。”门人厚葬之，子曰：“回也视予犹父也，予不得视犹子也。非我也，夫二三子也！”\n
        \u3000\u3000
        季路问事鬼神，子曰：“未能事人，焉能事鬼？”，曰：“敢问死。”曰：“未知生，焉知死？”\n
        \u3000\u3000
        闵子侍侧，訚訚如也；子路，行行如也；冉有、子贡，侃侃如也。子乐。“若由也，不得其死然。”\n
        \u3000\u3000
        鲁人为长府，闵子骞曰：“仍旧贯如之何？何必改作？”子曰：“夫人不言，言必有中。”\n
        \u3000\u3000
        子曰：“由之瑟奚为于丘之门？”门人不敬子路，子曰：“由也升堂矣，未入于室也。”\n
        \u3000\u3000
        子贡问：“师与商也孰贤？”子曰：“师也过，商也不及。”曰：“然则师愈与？”子曰：“过犹不及。”\n
        \u3000\u3000
        季氏富于周公，而求也为之聚敛而附益之。子曰：“非吾徒也，小子鸣鼓而攻之可也。”\n
        \u3000\u3000
        柴也愚，参也鲁，师也辟，由也喭。\n
        \u3000\u3000
        子曰：“回也其庶乎，屡空。赐不受命而货殖焉，亿则屡中。”\n
        \u3000\u3000
        子张问善人之道，子曰：“不践迹，亦不入于室。”\n
        \u3000\u3000
        子曰：“论笃是与，君子者乎，色庄者乎？”\n
        \u3000\u3000
        子路问：“闻斯行诸？”子曰：“有父兄在，如之何其闻斯行之？”冉有问：“闻斯行诸？”子曰：“闻斯行之。公西华曰：“由也问闻斯行诸，子曰‘有父兄在’；求也问闻斯行诸，子曰‘闻斯行之’。赤也惑，敢问。”子曰：“求也退，故进之；由也兼人，故退之。”\n
        \u3000\u3000
        子畏于匡，颜渊后。子曰：“吾以女为死矣！”曰：“子在，回何敢死！”\n
        \u3000\u3000
        季子然问：“仲由、冉求可谓大臣与？”子曰：“吾以子为异之问，曾由与求之问。所谓大臣者，以道事君，不可则止。今由与求也，可谓具臣矣。”曰：“然则从之者与？”子曰：“弑父与君，亦不从也。”\n
        \u3000\u3000
        子路使子羔为费宰，子曰：“贼夫人之子。”子路曰：“有民人焉，有社稷焉，何必读书然后为学。”子曰：“是故恶夫佞者。”\n
        \u3000\u3000
        子路、曾皙、冉有、公西华侍坐，子曰：“以吾一日长乎尔，毋吾以也。居则曰‘不吾知也’如或知尔，则何以哉？”子路率尔而对曰：“千乘之国，摄乎大国之间，加之以师旅，因之以饥馑，由也为之，比及三年，可使有勇，且知方也。”夫子哂之。“求，尔何如？”对曰：“方六七十，如五六十，求也为之，比及三年，可使足民。如其礼乐，以俟君子。”“赤！尔何如？”对曰：“非曰能之，愿学焉。宗庙之事，如会同，端章甫，愿为小相焉。”“点，尔何如？”鼓瑟希，铿尔，舍瑟而作，对曰：“异乎三子者之撰。”子曰：“何伤乎？亦各言其志也。”曰：“莫春者，春服既成，冠者五六人，童子六七人，浴乎沂，风乎舞雩，咏而归。”夫子喟然叹曰：“吾与点也！”三子者出，曾皙后。曾皙曰：“夫三子者之言何如？”子曰：“亦各言其志也已矣。”曰：“夫子何哂由也？”曰：“为国以礼，其言不让，是故哂之。”“唯求则非邦也与？”“安见方六七十、如五六十而非邦也者？”“唯赤则非邦也与？”“宗庙会同，非诸侯而何？赤也为之小，孰能为之大？”\n
        12.颜渊篇\n
        \u3000\u3000
        颜渊问仁，子曰：“克己复礼为仁。一日克己复礼，天下归仁焉。为仁由己，而由人乎哉？”颜渊曰：“请问其目？”子曰：“非礼勿视，非礼勿听，非礼勿言，非礼勿动。”颜渊曰：“回虽不敏，请事斯语矣。”\n
        \u3000\u3000
        仲弓问仁，子曰：“出门如见大宾，使民如承大祭。己所不欲，勿施于人。在邦无怨，在家无怨。”仲弓曰：“雍虽不敏，请事斯语矣。”\n
        \u3000\u3000
        司马牛问仁，子曰：“仁者，其言也讱。”曰：“其言也讱，斯谓之仁已乎？”子曰：“为之难，言之得无讱乎？”\n
        \u3000\u3000
        司马牛问君子，子曰：“君子不忧不惧。”曰：“不忧不惧，斯谓之君子已乎？”子曰：“内省不疚，夫何忧何惧？”\n
        \u3000\u3000
        司马牛忧曰：“人皆有兄弟，我独亡。”子夏曰：“商闻之矣：死生有命，富贵在天。君子敬而无失，与人恭而有礼，四海之内皆兄弟也。君子何患乎无兄弟也？”\n
        \u3000\u3000
        子张问明，子曰：“浸润之谮，肤受之愬，不行焉，可谓明也已矣；浸润之谮、肤受之愬不行焉，可谓远也已矣。”\n
        \u3000\u3000
        子贡问政，子曰：“足食，足兵，民信之矣。”子贡曰：“必不得已而去，于斯三者何先？”曰：“去兵。”子贡曰：“必不得已而去，于斯二者何先？”曰：“去食。自古皆有死，民无信不立。”\n
        \u3000\u3000
        棘子成曰：“君子质而已矣，何以文为？”子贡曰：“惜乎，夫子之说君子也！驷不及舌。文犹质也，质犹文也。虎豹之鞟犹犬羊之鞟。”\n
        \u3000\u3000
        哀公问于有若曰：“年饥，用不足，如之何？”有若对曰：“盍彻乎？”曰：“二，吾犹不足，如之何其彻也？”对曰：“百姓足，君孰与不足？百姓不足，君孰与足？”\n
        \u3000\u3000
        子张问崇德辨惑，子曰：“主忠信，徙义，崇德也。爱之欲其生，恶之欲其死；既欲其生又欲其死，是惑也。‘诚不以富，亦只以异。’”\n
        \u3000\u3000
        齐景公问政于孔子，孔子对曰：“君君，臣臣，父父，子子。”公曰：“善哉！信如君不君、臣不臣、父不父、子不子，虽有粟，吾得而食诸？”\n
        \u3000\u3000
        子曰：“片言可以折狱者，其由也与？”子路无宿诺。\n
        \u3000\u3000
        子曰：“听讼，吾犹人也。必也使无讼乎。”\n
        \u3000\u3000
        子张问政，子曰：“居之无倦，行之以忠。”\n
        \u3000\u3000
        子曰：“博学于文，约之以礼，亦可以弗畔矣夫。”\n
        \u3000\u3000
        子曰：“君子成人之美，不成人之恶；小人反是。”\n
        \u3000\u3000
        季康子问政于孔子，孔子对曰：“政者，正也。子帅以正，孰敢不正？”\n
        \u3000\u3000
        季康子患盗，问于孔子。孔子对曰：“苟子之不欲，虽赏之不窃。”\n
        \u3000\u3000
        季康子问政于孔子曰：“如杀无道以就有道，何如？”孔子对曰：“子为政，焉用杀？子欲善而民善矣。君子之德风，小人之德草，草上之风必偃。”\n
        \u3000\u3000
        子张问：“士何如斯可谓之达矣？”子曰：“何哉尔所谓达者？”子张对曰：“在邦必闻，在家必闻。”子曰：“是闻也，非达也。夫达也者，质直而好义，察言而观色，虑以下人。在邦必达，在家必达。夫闻也者，色取仁而行违，居之不疑。在邦必闻，在家必闻。”\n
        \u3000\u3000
        樊迟从游于舞雩之下，曰：“敢问崇德、修慝、辨惑。”子曰：“善哉问！先事后得，非崇德与？攻其恶，无攻人之恶，非修慝与？一朝之忿，忘其身，以及其亲，非惑与？”\n
        \u3000\u3000
        樊迟问仁，子曰：“爱人。”问知，子曰：“知人。”樊迟未达，子曰：“举直错诸枉，能使枉者直。”樊迟退，见子夏，曰：“乡也吾见于夫子而问知，子曰：‘举直错诸枉，能使枉者直’，何谓也？”子夏曰：“富哉言乎！舜有天下，选于众，举皋陶，不仁者远矣。汤有天下，选于众，举伊尹，不仁者远矣。”\n
        \u3000\u3000
        子贡问友，子曰：“忠告而善道之，不可则止，毋自辱焉。”\n
        \u3000\u3000
        曾子曰：“君子以文会友，以友辅仁。”\n
        13.子路篇\n
        \u3000\u3000
        子路问政，子曰：“先之，劳之。”请益，曰：“无倦。”\n
        \u3000\u3000
        仲弓为季氏宰，问政，子曰：“先有司，赦小过，举贤才。”曰：“焉知贤才而举之？”曰：“举尔所知。尔所不知，人其舍诸？”\n
        \u3000\u3000
        子路曰：“卫君待子而为政，子将奚先？”子曰：“必也正名乎！”子路曰：“有是哉，子之迂也！奚其正？”子曰：“野哉由也！君子于其所不知，盖阙如也。名不正，则言不顺；言不顺，则事不成；事不成，则礼乐不兴；礼乐不兴，则刑罚不中；刑罚不中，则民无所错手足。故君子名之必可言也，言之必可行也。君子于其言，无所苟而已矣。”\n
        \u3000\u3000
        樊迟请学稼，子曰：“吾不如老农。”请学为圃，曰：“吾不如老圃。”樊迟出，子曰：“小人哉樊须也！上好礼，则民莫敢不敬；上好义，则民莫敢不服；上好信，则民莫敢不用情。夫如是，则四方之民襁负其子而至矣，焉用稼？”\n
        \u3000\u3000
        子曰：“诵《诗》三百，授之以政，不达；使于四方，不能专对；虽多，亦奚以为？”\n
        \u3000\u3000
        子曰：“其身正，不令而行；其身不正，虽令不从。”\n
        \u3000\u3000
        子曰：“鲁卫之政，兄弟也。”\n
        \u3000\u3000
        子谓卫公子荆，“善居室。始有，曰：‘苟合矣。’少有，曰：‘苟完矣。’富有，曰：‘苟美矣。’”\n
        \u3000\u3000
        子适卫，冉有仆，子曰：“庶矣哉！”冉有曰：“既庶矣，又何加焉？”曰：“富之。”曰：“既富矣，又何加焉？”曰：“教之。”\n
        \u3000\u3000
        子曰：“苟有用我者，期月而已可也，三年有成。”\n
        \u3000\u3000
        子曰：“‘善人为邦百年，亦可以胜残去杀矣。’诚哉是言也！”\n
        \u3000\u3000
        子曰：“如有王者，必世而后仁。”\n
        \u3000\u3000
        子曰：“苟正其身矣，于从政乎何有？不能正其身，如正人何？”\n
        \u3000\u3000
        冉子退朝，子曰：“何晏也？”对曰：“有政。”子曰：“其事也。如有政，虽不吾以，吾其与闻之。”\n
        \u3000\u3000
        定公问：“一言而可以兴邦，有诸？”孔子对曰：“言不可以若是其几也。人之言曰：‘为君难，为臣不易。’如知为君之难也，不几乎一言而兴邦乎？”曰：“一言而丧邦，有诸？”孔子对曰：“言不可以若是其几也。人之言曰：‘予无乐乎为君，唯其言而莫予违也。’如其善而莫之违也，不亦善乎？如不善而莫之违也，不几乎一言而丧邦乎？”\n
        \u3000\u3000
        叶公问政，子曰：“近者说，远者来。”\n
        \u3000\u3000
        子夏为莒父宰，问政，子曰：“无欲速，无见小利。欲速则不达，见小利则大事不成。”\n
        \u3000\u3000
        叶公语孔子曰：“吾党有直躬者，其父攘羊，而子证之。”孔子曰：“吾党之直者异于是。父为子隐，子为父隐，直在其中矣。”\n
        \u3000\u3000
        樊迟问仁，子曰：“居处恭，执事敬，与人忠。虽之夷狄，不可弃也。”\n
        \u3000\u3000
        子贡问曰：“何如斯可谓之士矣？”子曰：“行己有耻，使于四方不辱君命，可谓士矣。”曰：“敢问其次。”曰：“宗族称孝焉，乡党称弟焉。”曰：“敢问其次。”曰：“言必信，行必果，踁踁然小人哉！抑亦可以为次矣。”曰：“今之从政者何如？”子曰：“噫！斗筲之人，何足算也！”\n
        \u3000\u3000
        子曰：“不得中行而与之，必也狂狷乎！狂者进取，狷者有所不为也。”\n
        \u3000\u3000
        子曰：“南人有言曰：‘人而无恒，不可以作巫医。’善夫！”“不恒其德，或承之羞。”子曰：“不占而已矣。”\n
        \u3000\u3000
        子曰：“君子和而不同，小人同而不和。”\n
        \u3000\u3000
        子贡问曰：“乡人皆好之，何如？”子曰：“未可也。”“乡人皆恶之，何如？”子曰：“未可也。不如乡人之善者好之，其不善者恶之。”\n
        \u3000\u3000
        子曰：“君子易事而难说也，说之不以道不说也，及其使人也器之；小人难事而易说也，说之虽不以道说也，及其使人也求备焉。”\n
        \u3000\u3000
        子曰：“君子泰而不骄，小人骄而不泰。”\n
        \u3000\u3000
        子曰：“刚、毅、木、讷近仁。”\n
        \u3000\u3000
        子路问曰：“何如斯可谓之士矣？”子曰：“切切偲偲，怡怡如也，可谓士矣。朋友切切偲偲，兄弟怡怡。”\n
        \u3000\u3000
        子曰：“善人教民七年，亦可以即戎矣。”\n
        \u3000\u3000
        子曰：“以不教民战，是谓弃之。”\n
        14.宪问篇\n
        \u3000\u3000
        宪问耻，子曰：“邦有道，谷；邦无道，谷，耻也。”“克、伐、怨、欲不行焉，可以为仁矣？”子曰：“可以为难矣，仁则吾不知也。”\n
        \u3000\u3000
        子曰：“士而怀居，不足以为士矣。”\n
        \u3000\u3000
        子曰：“邦有道，危言危行；邦无道，危行言孙。”\n
        \u3000\u3000
        子曰：“有德者必有言，有言者不必有德。仁者必有勇，勇者不必有仁。”\n
        \u3000\u3000
        南宫适问于孔子曰：“羿善射，奡荡舟，俱不得其死然；禹、稷躬稼而有天下。”夫子不答。南宫适出，子曰：“君子哉若人！尚德哉若人！”\n
        \u3000\u3000
        子曰：“君子而不仁者有矣夫，未有小人而仁者也。”\n
        \u3000\u3000
        子曰：“爱之，能勿劳乎？忠焉，能勿诲乎？”\n
        \u3000\u3000
        子曰：“为命，裨谌草创之，世叔讨论之，行人子羽修饰之，东里子产润色之。”\n
        \u3000\u3000
        或问子产，子曰：“惠人也。”问子西，曰：“彼哉，彼哉！”问管仲，曰：“人也。夺伯氏骈邑三百，饭疏食，没齿无怨言。”\n
        \u3000\u3000
        子曰：“贫而无怨难，富而无骄易。”\n
        \u3000\u3000
        子曰：“孟公绰为赵、魏老则优，不可以为滕、薛大夫。”\n
        \u3000\u3000
        子路问成人，子曰：“若臧武仲之知、公绰之不欲、卞庄子之勇、冉求之艺，文之以礼乐，亦可以为成人矣。”曰：“今之成人者何必然？见利思义，见危授命，久要不忘平生之言，亦可以为成人矣。”\n
        \u3000\u3000
        子问公叔文子于公明贾曰：“信乎，夫子不言，不笑，不取乎？”公明贾对曰：“以告者过也。夫子时然后言，人不厌其言；乐然后笑，人不厌其笑；义然后取，人不厌其取。”子曰：“其然？岂其然乎？”\n
        \u3000\u3000
        子曰：“臧武仲以防求为后于鲁，虽曰不要君，吾不信也。”\n
        \u3000\u3000
        子曰：“晋文公谲而不正，齐桓公正而不谲。”\n
        \u3000\u3000
        子路曰：“桓公杀公子纠，召忽死之，管仲不死，曰未仁乎？”子曰：“桓公九合诸侯不以兵车，管仲之力也。如其仁，如其仁！”\n
        \u3000\u3000
        子贡曰：“管仲非仁者与？桓公杀公子纠，不能死，又相之。”子曰：“管仲相桓公霸诸侯，一匡天下，民到于今受其赐。微管仲，吾其被发左衽矣。岂若匹夫匹妇之为谅也，自经于沟渎而莫之知也。”\n
        \u3000\u3000
        公叔文子之臣大夫僎与文子同升诸公，子闻之，曰：“可以为‘文’矣。”\n
        \u3000\u3000
        子言卫灵公之无道也，康子曰：“夫如是，奚而不丧？”孔子曰：“仲叔圉治宾客，祝鮀治宗庙，王孙贾治军旅，夫如是，奚其丧？”\n
        \u3000\u3000
        子曰：“其言之不怍，则为之也难。”\n
        \u3000\u3000
        陈成子弑简公，孔子沐浴而朝，告于哀公曰：“陈恒弑其君，请讨之。”公曰：“告夫三子。”，孔子曰：“以吾从大夫之后，不敢不告也，君曰‘告夫三子’者！”之三子告，不可。孔子曰：“以吾从大夫之后，不敢不告也。”\n
        \u3000\u3000
        子路问事君，子曰：“勿欺也，而犯之。”\n
        \u3000\u3000
        子曰：“君子上达，小人下达。”\n
        \u3000\u3000
        子曰：“古之学者为己，今之学者为人。”\n
        \u3000\u3000
        蘧伯玉使人于孔子，孔子与之坐而问焉，曰：“夫子何为？”对曰：“夫子欲寡其过而未能也。”使者出，子曰：“使乎！使乎！”\n
        \u3000\u3000
        子曰：“不在其位，不谋其政。”曾子曰：“君子思不出其位。”\n
        \u3000\u3000
        子曰：“君子耻其言而过其行。”\n
        \u3000\u3000
        子曰：“君子道者三，我无能焉：仁者不忧，知者不惑，勇者不惧。”子贡曰：“夫子自道也。”\n
        \u3000\u3000
        子贡方人，子曰：“赐也贤乎哉？夫我则不暇。”\n
        \u3000\u3000
        子曰：“不患人之不己知，患其不能也。”\n
        \u3000\u3000
        子曰：“不逆诈，不亿不信，抑亦先觉者，是贤乎！”\n
        \u3000\u3000
        微生亩谓孔子曰：“丘何为是栖栖者与？无乃为佞乎？”孔子曰：“非敢为佞也，疾固也。”\n
        \u3000\u3000
        曰：“骥不称其力，称其德也。”\n
        \u3000\u3000
        或曰：“以德报怨，何如？”子曰：“何以报德？以直报怨，以德报德。”\n
        \u3000\u3000
        子曰：“莫我知也夫！”子贡曰：“何为其莫知子也？”子曰：“不怨天，不尤人，下学而上达。知我者其天乎！”\n
        \u3000\u3000
        公伯寮愬子路于季孙。子服景伯以告，曰：“夫子固有惑志于公伯寮，吾力犹能肆诸市朝。”子曰：“道之将行也与，命也；道之将废也与，命也。公伯寮其如命何？”\n
        \u3000\u3000
        子曰：“贤者辟世，其次辟地，其次辟色，其次辟言。”子曰：“作者七人矣。”\n
        \u3000\u3000
        子路宿于石门，晨门曰：“奚自？”子路曰：“自孔氏。”曰：“是知其不可而为之者与？”\n
        \u3000\u3000
        子击磬于卫，有荷蒉而过孔氏之门者，曰：“有心哉，击磬乎！”既而曰：“鄙哉，硁硁乎！莫己知也，斯己而已矣。深则厉，浅则揭。”子曰：“果哉！末之难矣。”\n
        \u3000\u3000
        子张曰：“《书》云，‘高宗谅阴，三年不言。’何谓也？”子曰：“何必高宗，古之人皆然。君薨，百官总己以听于冢宰三年。”\n
        \u3000\u3000
        子曰：“上好礼，则民易使也。”\n
        \u3000\u3000
        子路问君子，子曰：“修己以敬。”曰：“如斯而已乎？”曰：“修己以安人。”曰：“如斯而已乎？”曰：“修己以安百姓。修己以安百姓，尧、舜其犹病诸！”\n
        \u3000\u3000
        原壤夷俟，子曰：“幼而不孙弟，长而无述焉，老而不死，是为贼！”以杖叩其胫。\n
        \u3000\u3000
        阙党童子将命，或问之曰：“益者与？”子曰：“吾见其居于位也，见其与先生并行也。非求益者也，欲速成者也。”\n
        15.卫灵公篇\n
        \u3000\u3000
        卫灵公问陈于孔子，孔子对曰：“俎豆之事，则尝闻之矣；军旅之事，未之学也。”明日遂行。\n
        \u3000\u3000
        在陈绝粮，从者病莫能兴。子路愠见曰：“君子亦有穷乎？”子曰：“君子固穷，小人穷斯滥矣。”\n
        \u3000\u3000
        子曰：“赐也，女以予为多学而识之者与？”对曰：“然，非与？”曰：“非也，予一以贯之。”\n
        \u3000\u3000
        子曰：“由，知德者鲜矣。”\n
        \u3000\u3000
        子曰：“无为而治者其舜也与！夫何为哉？恭己正南面而已矣。”\n
        \u3000\u3000
        子张问行，子曰：“言忠信，行笃敬，虽蛮貊之邦行矣；言不忠信，行不笃敬，虽州里行乎哉？立则见其参于前也；在舆则见其倚于衡也，夫然后行。”子张书诸绅。\n
        \u3000\u3000
        子曰：“直哉史鱼！邦有道如矢，邦无道如矢。君子哉蘧伯玉！邦有道则仕，邦无道则可卷而怀之。”\n
        \u3000\u3000
        子曰：“可与言而不与言，失人；不可与言而与之言，失言。知者不失人亦不失言。”\n
        \u3000\u3000
        子曰：“志士仁人无求生以害仁，有杀身以成仁。”\n
        \u3000\u3000
        子贡问为仁，子曰：“工欲善其事，必先利其器。居是邦也，事其大夫之贤者，友其士之仁者。”\n
        \u3000\u3000
        颜渊问为邦，子曰：“行夏之时，乘殷之辂，服周之冕，乐则《韶》、《舞》；放郑声，远佞人。郑声淫，佞人殆。”\n
        \u3000\u3000
        子曰：“人无远虑，必有近忧。”\n
        \u3000\u3000
        子曰：“已矣乎！吾未见好德如好色者也。”\n
        \u3000\u3000
        子曰：“臧文仲其窃位者与！知柳下惠之贤而不与立也。”\n
        \u3000\u3000
        子曰：“躬自厚而薄责于人，则远怨矣。”\n
        \u3000\u3000
        子曰：“不曰‘如之何、如之何’者，吾末如之何也已矣。”\n
        \u3000\u3000
        子曰：“群居终日，言不及义，好行小慧，难矣哉！”\n
        \u3000\u3000
        子曰：“君子义以为质，礼以行之，孙以出之，信以成之。君子哉！”\n
        \u3000\u3000
        子曰：“君子病无能焉，不病人之不己知也。”\n
        \u3000\u3000
        子曰：“君子疾没世而名不称焉。”\n
        \u3000\u3000
        子曰：“君子求诸己，小人求诸人。”\n
        \u3000\u3000
        子曰：“君子矜而不争，群而不党。”\n
        \u3000\u3000
        子曰：“君子不以言举人，不以人废言。”\n
        \u3000\u3000
        子贡问曰：“有一言而可以终身行之者乎？”子曰：“其恕乎！己所不欲，勿施于人。”\n
        \u3000\u3000
        子曰：“吾之于人也，谁毁谁誉？如有所誉者，其有所试矣。斯民也，三代之所以直道而行也。”\n
        \u3000\u3000
        子曰：“吾犹及史之阙文也，有马者借人乘之，今亡矣夫！”\n
        \u3000\u3000
        子曰：“巧言乱德，小不忍，则乱大谋。”\n
        \u3000\u3000
        子曰：“众恶之，必察焉；众好之，必察焉。”\n
        \u3000\u3000
        子曰：“人能弘道，非道弘人。”\n
        \u3000\u3000
        子曰：“过而不改，是谓过矣。”\n
        \u3000\u3000
        子曰：“吾尝终日不食、终夜不寝以思，无益，不如学也。”\n
        \u3000\u3000
        子曰：“君子谋道不谋食。耕也馁在其中矣，学也禄在其中矣。君子忧道不忧贫。”\n
        \u3000\u3000
        子曰：“知及之，仁不能守之，虽得之，必失之；知及之，仁能守之，不庄以莅之，则民不敬；知及之，仁能守之，庄以莅之，动之不以礼，未善也。”\n
        \u3000\u3000
        子曰：“君子不可小知而可大受也，小人不可大受而可小知也。”\n
        \u3000\u3000
        子曰：“民之于仁也，甚于水火。水火，吾见蹈而死者矣，未见蹈仁而死者也。”\n
        \u3000\u3000
        子曰：“当仁不让于师。”\n
        \u3000\u3000
        子曰：“君子贞而不谅。”\n
        \u3000\u3000
        子曰：“事君，敬其事而后其食。”\n
        \u3000\u3000
        子曰：“有教无类。”\n
        \u3000\u3000
        子曰：“道不同，不相为谋。”\n
        \u3000\u3000
        子曰：“辞达而已矣。”\n
        \u3000\u3000
        师冕见，及阶，子曰：“阶也。”及席，子曰：“席也。”皆坐，子告之曰：“某在斯，某在斯。”师冕出。子张问曰：“与师言之道与？”子曰：“然，固相师之道也。”\n
        16.季氏篇\n
        \u3000\u3000
        季氏将伐颛臾，冉有、季路见于孔子，曰：“季氏将有事于颛臾。”孔子曰：“求，无乃尔是过与？夫颛臾，昔者先王以为东蒙主，且在邦域之中矣，是社稷之臣也。何以伐为？”冉有曰：“夫子欲之，吾二臣者皆不欲也。”孔子曰：“求，周任有言曰：‘陈力就列，不能者止。’危而不持，颠而不扶，则将焉用彼相矣？且尔言过矣，虎兕出于柙，龟玉毁于椟中，是谁之过与？”冉有曰：“今夫颛臾固而近于费，今不取，后世必为子孙忧。”孔子曰：“求，君子疾夫舍曰欲之而必为之辞。丘也闻，有国有家者，不患寡而患不均，不患贫而患不安。盖均无贫，和无寡，安无倾。夫如是，故远人不服则修文德以来之，既来之，则安之。今由与求也相夫子，远人不服而不能来也，邦分崩离析而不能守也，而谋动干戈于邦内。吾恐季孙之忧不在颛臾，而在萧墙之内也。”\n
        \u3000\u3000
        孔子曰：“天下有道，则礼乐征伐自天子出；天下无道，则礼乐征伐自诸侯出。自诸侯出，盖十世希不失矣；自大夫出，五世希不失矣；陪臣执国命，三世希不失矣。天下有道，则政不在大夫；天下有道，则庶人不议。”\n
        \u3000\u3000
        孔子曰：“禄之去公室五世矣，政逮于大夫四世矣，故夫三桓之子孙微矣。”\n
        \u3000\u3000
        孔子曰：“益者三友，损者三友。友直、友谅、友多闻，益矣；友便辟、友善柔、有便佞，损矣。”\n
        \u3000\u3000
        孔子曰：“益者三乐，损者三乐。乐节礼乐、乐道人之善、乐多贤友，益矣；乐骄乐、乐佚游、乐宴乐，损矣。”\n
        \u3000\u3000
        孔子曰：“侍于君子有三愆：言未及之而言谓之躁，言及之而不言谓之隐，未见颜色而言谓之瞽。”\n
        \u3000\u3000
        孔子曰：“君子有三戒：少之时，血气未定，戒之在色；及其壮也，血气方刚，戒之在斗；及其老也，血气既衰，戒之在得。”\n
        \u3000\u3000
        孔子曰：“君子有三畏：畏天命，畏大人，畏圣人之言。小人不知天命而不畏也，狎大人，侮圣人之言。”\n
        \u3000\u3000
        孔子曰：“生而知之者上也，学而知之者次也；困而学之又其次也。困而不学，民斯为下矣。”\n
        \u3000\u3000
        孔子曰：“君子有九思：视思明，听思聪，色思温，貌思恭，言思忠，事思敬，疑思问，忿思难，见得思义。”\n
        \u3000\u3000
        孔子曰：“见善如不及，见不善如探汤；吾见其人矣。吾闻其语矣。隐居以求其志，行义以达其道；吾闻其语矣，未见其人也。”\n
        \u3000\u3000
        齐景公有马千驷，死之日，民无德而称焉；伯夷、叔齐饿于首阳之下，民到于今称之。其斯之谓与？”\n
        \u3000\u3000
        陈亢问于伯鱼曰：“子亦有异闻乎？”对曰：“未也。尝独立，鲤趋而过庭，曰：‘学《诗》乎？’对曰：‘未也。’‘不学《诗》，无以言。’鲤退而学《诗》。他日，又独立，鲤趋而过庭，曰：‘学《礼》乎？’对曰：‘未也。’‘不学《礼》，无以立。’鲤退而学《礼》。闻斯二者。”陈亢退而喜曰：“问一得三，闻《诗》，闻《礼》，又闻君子之远其子也。”\n
        \u3000\u3000
        邦君之妻，君称之曰夫人，夫人自称曰小童；邦人称之曰君夫人，称诸异邦曰寡小君；异邦人称之亦曰君夫人。\n
        17.阳货篇\n
        \u3000\u3000
        阳货欲见孔子，孔子不见，归孔子豚。孔子时其亡也而往拜之，遇诸涂。谓孔子曰：“来，予与尔言。”曰：“怀其宝而迷其邦，可谓仁乎？曰：不可。好从事而亟失时，可谓知乎？曰：不可！日月逝矣，岁不我与！”孔子曰：“诺，吾将仕矣。”\n
        \u3000\u3000
        子曰：“性相近也，习相远也。”\n
        \u3000\u3000
        子曰：“唯上知与下愚不移。”\n
        \u3000\u3000
        子之武城，闻弦歌之声。夫子莞尔而笑，曰：“割鸡焉用牛刀？”子游对曰：“昔者偃也闻诸夫子曰：‘君子学道则爱人，小人学道则易使也。’”子曰：“二三子，偃之言是也！前言戏之耳。”\n
        \u3000\u3000
        公山弗扰以费畔，召，子欲往。子路不说，曰：“末之也已，何必公山氏之之也？”子曰：“夫召我者而岂徒哉？如有用我者，吾其为东周乎！”\n
        \u3000\u3000
        子张问仁于孔子，孔子曰：“能行五者于天下为仁矣。”请问之，曰：“恭、宽、信、敏、惠。恭则不侮，宽则得众，信则人任焉，敏则有功，惠则足以使人。”\n
        \u3000\u3000
        佛肸召，子欲往。子路曰：“昔者由也闻诸夫子曰：‘亲于其身为不善者，君子不入也。’佛肸以中牟畔，子之往也，如之何？”子曰：“然，有是言也。不曰坚乎，磨而不磷；不曰白乎，涅而不缁。吾岂匏瓜也哉？焉能系而不食？”\n
        \u3000\u3000
        子曰：“由也，女闻六言六蔽矣乎？”对曰：“未也。”“居！吾语女。好仁不好学，其蔽也愚；好知不好学，其蔽也荡；好信不好学，其蔽也贼；好直不好学，其蔽也绞；好勇不好学，其蔽也乱；好刚不好学，其蔽也狂。”\n
        \u3000\u3000
        子曰：“小子何莫学夫《诗》？《诗》可以兴，可以观，可以群，可以怨。迩之事父，远之事君，多识于鸟兽草木之名。”\n
        \u3000\u3000
        子谓伯鱼曰：“女为《周南》、《召南》矣乎？人而不为《周南》、《召南》，其犹正墙面而立也与！”\n
        \u3000\u3000
        子曰：“礼云礼云，玉帛云乎哉？乐云乐云，钟鼓云乎哉？”\n
        \u3000\u3000
        子曰：“色厉而内荏，譬诸小人，其犹穿窬之盗也与？”\n
        \u3000\u3000
        子曰：“乡愿，德之贼也。”\n
        \u3000\u3000
        子曰：“道听而涂说，德之弃也。”\n
        \u3000\u3000
        子曰：“鄙夫可与事君也与哉？其未得之也，患得之；既得之，患失之。苟患失之，无所不至矣。”\n
        \u3000\u3000
        子曰：“古者民有三疾，今也或是之亡也。古之狂也肆，今之狂也荡；古之矜也廉，今之矜也忿戾；古之愚也直，今之愚也诈而已矣。”\n
        \u3000\u3000
        子曰：“巧言令色，鲜矣仁。”\n
        \u3000\u3000
        子曰：“恶紫之夺朱也，恶郑声之乱雅乐也，恶利口之覆邦家者。”\n
        \u3000\u3000
        子曰：“予欲无言。”子贡曰：“子如不言，则小子何述焉？”子曰：“天何言哉？四时行焉，百物生焉，天何言哉？”\n
        \u3000\u3000
        孺悲欲见孔子，孔子辞以疾。将命者出户，取瑟而歌，使之闻之。\n
        \u3000\u3000
        宰我问：“三年之丧，期已久矣！君子三年不为礼，礼必坏；三年不为乐，乐必崩。旧谷既没，新谷既升，钻燧改火，期可已矣。”子曰：“食夫稻，衣夫锦，于女安乎？”曰：“安！”“女安则为之！夫君子之居丧，食旨不甘，闻乐不乐，居处不安，故不为也。今女安，则为之！”宰我出，子曰：“予之不仁也！子生三年，然后免于父母之怀。夫三年之丧，天下之通丧也，予也有三年之爱于其父母乎！”\n
        \u3000\u3000
        子曰：“饱食终日，无所用心，难矣哉！不有博弈者乎？为之犹贤乎已。”\n
        \u3000\u3000
        子路曰：“君子尚勇乎？”子曰：“君子义以为上。君子有勇而无义为乱，小人有勇而无义为盗。”\n
        \u3000\u3000
        子贡曰：“君子亦有恶乎？”子曰：“有恶。恶称人之恶者，恶居下流而讪上者，恶勇而无礼者，恶果敢而窒者。”曰：“赐也亦有恶乎？”“恶徼以为知者，恶不孙以为勇者，恶讦以为直者。”\n
        \u3000\u3000
        子曰：“唯女子与小人为难养也，近之则不孙，远之则怨。”\n
        \u3000\u3000
        子曰：“年四十而见恶焉，其终也已。”\n
        18.微子篇\n
        \u3000\u3000
        微子去之，箕子为之奴，比干谏而死。孔子曰：“殷有三仁焉。”\n
        \u3000\u3000
        柳下惠为士师，三黜。人曰：“子未可以去乎？”曰：“直道而事人，焉往而不三黜？枉道而事人，何必去父母之邦？”\n
        \u3000\u3000
        齐景公待孔子曰：“若季氏，则吾不能。”以季、孟之间待之，曰：“吾老矣，不能用也。”孔子行。\n
        \u3000\u3000
        齐人归女乐，季桓子受之，三日不朝，孔子行。”\n
        \u3000\u3000
        楚狂接舆歌而过孔子曰：“凤兮凤兮，何德之衰？往者不可谏，来者犹可追。已而已而，今之从政者殆而！”孔子下，欲与之言，趋而辟之，不得与之言。\n
        \u3000\u3000
        长沮、桀溺耦而耕，孔子过之，使子路问津焉。长沮曰：“夫执舆者为谁？”子路曰：“为孔丘。”曰：“是鲁孔丘与？”曰：“是也。”曰：“是知津矣。”问于桀溺，桀溺曰：“子为谁？”曰：“为仲由。”曰：“是鲁孔丘之徒与？”对曰：“然。”曰：“滔滔者天下皆是也，而谁以易之？且而与其从辟人之士也，岂若从辟世之士？”耰而不辍。子路行以告，夫子怃然曰：“鸟兽不可与同群，吾非斯人之徒与而谁与？天下有道，丘不与易也。”\n
        \u3000\u3000
        子路从而后，遇丈人，以杖荷蓧。子路问曰：“子见夫子乎？”丈人曰：“四体不勤，五谷不分，孰为夫子？”植其杖而芸，子路拱而立。止子路宿，杀鸡为黍而食之，见其二子焉。明日，子路行以告，子曰：“隐者也。”使子路反见之，至则行矣。子路曰：“不仕无义。长幼之节不可废也，君臣之义如之何其废之？欲洁其身而乱大伦。君子之仕也，行其义也，道之不行已知之矣。”\n
        \u3000\u3000
        逸民：伯夷、叔齐、虞仲、夷逸、朱张、柳下惠、少连。子曰：“不降其志，不辱其身，伯夷、叔齐与！”谓：“柳下惠、少连降志辱身矣，言中伦，行中虑，其斯而已矣。”谓：“虞仲、夷逸隐居放言，身中清，废中权。我则异于是，无可无不可。”\n
        \u3000\u3000
        太师挚适齐，亚饭干适楚，三饭缭适蔡，四饭缺适秦，鼓方叔入于河，播鼗武入于汉，少师阳、击磬襄入于海。\n
        \u3000\u3000
        周公谓鲁公曰：“君子不施其亲，不使大臣怨乎不以，故旧无大故则不弃也，无求备于一人。”\n
        \u3000\u3000
        周有八士：伯达、伯适、仲突、仲忽、叔夜、叔夏、季随、季騧。\n
        19.子张篇\n
        \u3000\u3000
        子张曰：“士见危致命，见得思义，祭思敬，丧思哀，其可已矣。”\n
        \u3000\u3000
        子张曰：“执德不弘，信道不笃，焉能为有？焉能为亡？”\n
        \u3000\u3000
        子夏之门人问交于子张，子张曰：“子夏云何？”对曰：“子夏曰：‘可者与之，其不可者拒之。’”子张曰：“异乎吾所闻。君子尊贤而容众，嘉善而矜不能。我之大贤与，于人何所不容？我之不贤与，人将拒我，如之何其拒人也？”\n
        \u3000\u3000
        子夏曰：“虽小道必有可观者焉，致远恐泥，是以君子不为也。”\n
        \u3000\u3000
        子夏曰：“日知其所亡，月无忘其所能，可谓好学也已矣。”\n
        \u3000\u3000
        子夏曰：“博学而笃志，切问而近思，仁在其中矣。”\n
        \u3000\u3000
        子夏曰：“百工居肆以成其事，君子学以致其道。”\n
        \u3000\u3000
        子夏曰：“小人之过也必文。”\n
        \u3000\u3000
        子夏曰：“君子有三变：望之俨然，即之也温，听其言也厉。”\n
        \u3000\u3000
        子夏曰：“君子信而后劳其民，未信，则以为厉己也；信而后谏，未信，则以为谤己也。”\n
        \u3000\u3000
        子夏曰：“大德不逾闲，小德出入可也。”\n
        \u3000\u3000
        子游曰：“子夏之门人小子，当洒扫应对进退则可矣。抑末也，本之则无，如之何？”子夏闻之，曰：“噫，言游过矣！君子之道，孰先传焉？孰后倦焉？譬诸草木，区以别矣。君子之道焉可诬也？有始有卒者，其惟圣人乎！”\n
        \u3000\u3000
        子夏曰：“仕而优则学，学而优则仕。”\n
        \u3000\u3000
        子游曰：“丧致乎哀而止。”\n
        \u3000\u3000
        子游曰：“吾友张也为难能也，然而未仁。”\n
        \u3000\u3000
        曾子曰：“堂堂乎张也，难与并为仁矣。”\n
        \u3000\u3000
        曾子曰：“吾闻诸夫子，人未有自致者也，必也亲丧乎！”\n
        \u3000\u3000
        曾子曰：“吾闻诸夫子，孟庄子之孝也，其他可能也；其不改父之臣与父之政，是难能也。”\n
        \u3000\u3000
        孟氏使阳肤为士师，问于曾子。曾子曰：“上失其道，民散久矣。如得其情，则哀矜而勿喜！”\n
        \u3000\u3000
        子贡曰：“纣之不善，不如是之甚也。是以君子恶居下流，天下之恶皆归焉。”\n
        \u3000\u3000
        子贡曰：“君子之过也，如日月之食焉。过也人皆见之，更也人皆仰之。”\n
        \u3000\u3000
        卫公孙朝问于子贡曰：“仲尼焉学？”子贡曰：“文武之道未坠于地，在人。贤者识其大者，不贤者识其小者，莫不有文武之道焉，夫子焉不学？而亦何常师之有？”\n
        \u3000\u3000
        叔孙武叔语大夫于朝曰：“子贡贤于仲尼。”子服景伯以告子贡，子贡曰：“譬之宫墙，赐之墙也及肩，窥见室家之好；夫子之墙数仞，不得其门而入，不见宗庙之美、百官之富。得其门者或寡矣，夫子之云不亦宜乎！”\n
        \u3000\u3000
        叔孙武叔毁仲尼，子贡曰：“无以为也，仲尼不可毁也。他人之贤者，丘陵也，犹可逾也；仲尼，日月也，无得而逾焉。人虽欲自绝，其何伤于日月乎？多见其不知量也。”\n
        \u3000\u3000
        陈子禽谓子贡曰：“子为恭也，仲尼岂贤于子乎？”子贡曰：“君子一言以为知，一言以为不知，言不可不慎也。夫子之不可及也，犹天之不可阶而升也。夫子之得邦家者，所谓立之斯立，道之斯行，绥之斯来，动之斯和。其生也荣，其死也哀，如之何其可及也？”\n
        20.尧曰篇\n
        \u3000\u3000
        尧曰：“咨！尔舜，天之历数在尔躬，允执其中。四海困穷，天禄永终。”舜亦以命禹。曰：“予小子履，敢用玄牡，敢昭告于皇皇后帝：有罪不敢赦，帝臣不蔽，简在帝心。朕躬有罪，无以万方；万方有罪，罪在朕躬。”周有大赉，善人是富。“虽有周亲，不如仁人。百姓有过，在予一人。”谨权量，审法度，修废官，四方之政行焉。兴灭国，继绝世，举逸民，天下之民归心焉。所重：民、食、丧、祭。宽则得众，信则民任焉，敏则有功，公则说。\n
        \u3000\u3000
        子张问于孔子曰：“何如斯可以从政矣？”子曰：“尊五美，屏四恶，斯可以从政矣。”子张曰：“何谓五美？”子曰：“君子惠而不费，劳而不怨，欲而不贪，泰而不骄，威而不猛。”子张曰：“何谓惠而不费？”子曰：“因民之所利而利之，斯不亦惠而不费乎？择可劳而劳之，又谁怨？欲仁而得仁，又焉贪？君子无众寡，无小大，无敢慢，斯不亦泰而不骄乎？君子正其衣冠，尊其瞻视，俨然人望而畏之，斯不亦威而不猛乎？”子张曰：“何谓四恶？”子曰：“不教而杀谓之虐；不戒视成谓之暴；慢令致期谓之贼；犹之与人也，出纳之吝谓之有司。”\n
        \u3000\u3000
        孔子曰：“不知命，无以为君子也；不知礼，无以立也；不知言，无以知人也。”\n
    </string>
</resources>
